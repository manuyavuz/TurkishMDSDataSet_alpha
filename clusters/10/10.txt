İhale yolsuzluğu operasyonunda gözaltına alınan 21 şüpheli sağlık kontrolünden geçirildi.
İstanbul polisinin düzenlediği ihale yolsuzluğu operasyonu kapsamında 52 kişi gözaltına alınmıştı.
Emniyette sorgu işlemleri süren şüpheliler sağlık kontrolünden geçirildi.
Aralarında Halk Bankası Genel Müdürü Süleyman Aslan ile İstanbul 4 Numaralı Kültür Varlıklarını Koruma Bölge Kurulu Müdürünün de aralarında bulunduğu 21 kişi çevik kuvvet otobüsleri ile Haseki Eğitim ve Araştırma Hastanesi'ne getirildi.
Burada sağlık kontrolünden geçirilen şüpheliler daha sonra daha sonra İstanbul Emniyet Müdürlüğüne götürüldü.
Öte yandan gözaltına diğer şüphelilerinde ilerleyen saatlerde sağlık kontrolünden geçirileceği öğrenildi.
İstanbul polisinin düzenlediği ihale yolsuzluğu operasyonunda gözaltına alınanların sayısı 52'ye yükseldi.
İstanbul Emniyet Müdürlüğü Mali Suçlarla Mücadele Şube Müdürlüğü ile Organize Suçlarla Mücadele Şube Müdürlüğü ekipleri sabah saatlerinde ortaklaşa bir operasyon düzenlemişti.
Sabah saatlerinde başlayan operasyonlar kapsamında gözaltına alınanların 52'ye çıktığı ifade edildi.
Soruşturma kapsamında yeni gözaltıların olabileceği ifade edilirken İstanbul Emniyet Müdürlüğü'nde tutulan şüphelilerin önümüzdeki saatlerde sorgulana başlanacak.
İstanbul Valisi Hüseyin Avni Mutlu, ihale yolsuzluğu operasyonuyla ilgili soruşturmanın devam ettiğini belirterek, "Adliyemizin yürütmekte olduğu bu çalışmanın sonuçlarını çalışmalar bitirildikten sonra zaten kamuoyu da görmüş olacak. 
Şu anda adliyemiz bir operasyonu sürdürüyor" dedi.
Vali Mutlu, Eyüp'te katıldığı programda gazetecilerin sorularını yanıtladı.
İşadamlarının da aralarında bulunduğu çok sayıda kişinin gözaltına alındığı ihale yolsuzluğu operasyonuyla ilgili gazetecilerin soruları üzerine Mutlu, "Yapılmakta olan çalışma adliyemizin şu anda yürütmekte olduğu bir çalışmadır. 
Dolayısıyla adli soruşturmanın devam ettiği bir aşamada daha detaylı bir bilgiyi paylaşma imkanımız mümkün değil.
O nedenle adliyemizin yürütmekte olduğu bu çalışmanın sonuçlarını çalışmalar bitirildikten sonra zaten kamuoyu da görmüş olacak. 
Şu anda adliyemiz bir operasyonu sürdürüyor. 
Adli aşamada devam ederken ilave bir bilgi açıklamak yasal olarak da doğru değil.
O nedenle şu aşamada farklı bir açıklama yapma durumunda değilim.
Bu açıklamaları soruşturmanın safahatı içinde açıklamamız doğru değil.
Tamamlandıktan sonra tüm bu bilgileri kamuoyu almış olacak.
Adli soruşturmanın içinde bulunduğu bir noktada sizlere farklı bilgilendirme ve açıklama yapmam yasal olarak doğru değil" dedi.
Sabahın erken saatlerinde çok sayıda adrese yapılan eş zamanlı baskınlarda, aralarında ünlü isimlerin de olduğu çok sayıda kişi gözaltına alındı.
Operasyonun "ihale yolsuzluğu ve rüşvet" iddiaları üzerinegerçekleştirildiği ifade edildi.
Ünlü isimlerin gözaltına alındığı soruşturmanın başında eski Ergenekon savcısı İstanbul Cumhuriyet Başsavcıvekili Zekeriya Öz yer alıyor.
Başsavcıvekili Öz'e bağlı olarak görev yapan Savcı Celal Kara'nın talimatı ile iş adamı Reza Zarrab ile Fatih Belediye Başkanı Mustafa Demir'in aralarında bulunduğu isimlerin gözaltına alındığı belirtildi.
İşadamı Ali Ağaoğlu'na yönelik soruşturmanın ise Cumhuriyet Savcısı Mehmet Yüzgeç tarafından yürütülüyor.
Öte yandan, operasyonun ardından İstanbul Cumhuriyet Başsavcısı Turan Çolakkadı'nın Başsavcıvekili Zekeriya Öz'den operasyona ilişkin bilgi aldığı öğrenildi.
Başsavcı Çolakkadı'nın gün içerisinde başsavcıvekilleri ile toplantı yaptığı öğrenildi.
İstanbul Cumhuriyet Başsavcılığı tarafından yürütülen 3 soruşturma kapsamında aralarında ünlü işadamlarının da bulunduğu çok sayıda isim gözaltına alındı.
Gözaltına alınan Çevre Bakanı Danışmanı Sadık Soylu ise sağlık kontrolünden geçirildi.
İstanbul Cumhuriyet Başsavcılığı 'yolsuzluk ve rüşvet iddiasıyla' ilgili yürüttüğü 3 soruşturma kapsamında operasyon başlattı.
Başsavcılığın yürüttüğü soruşturmalardan ilkinin işadamı Ali Ağaoğlu'na, ikinci soruşturmanın işadamı Reza Zarrab ve Halk Bankası Genel Müdürü Süleyman Aslan ile Bakanlar Muammer Güler ile Zafer Çağlayan'ın oğluna, üçüncü soruşturmanın ise Fatih Belediye Başkanı Mustafa Demir'in de aralarında bulunduğu şahıslara yönelik olduğu ifade edildi.
Zarrab'ın da arasında bulunduğu 22 kişinin "Kara para aklama", "Altın kaçakçılığı", "Kamu görevlilerine rüşvet verme" iddia edildi.
Şüphelilerin yapılan fiziki takibi sonucu çekilen fotoğraflarının da soruşturma dosyasında yer aldığı öğrenildi.
Fatih Belediye Başkanı Mustafa Demir hakkında ise 2863 sayılı Kültür ve Tabiat Varlıklarını Koruma Kanunu'na muhalefet ettiği gerekçesiyle soruşturma başlatıldı.
Demir'in tarihi bir iş hanının otel yapılmasına müsaade ettiği Marmaray güzergahında Marmaray'ın raporuna ve izin vermemesine rağmen 3 katlı bir otel yapılmasına izin verdiği iddia edildi.
Soruşturma kapsamında gözaltına alınan Çevre Bakanı Danışmanı Sadık Soylu sağlık kontrolünden geçirildi.
Gözaltına alınan şüpheliler, Haseki Eğitim ve Araştırma Hastanesi'nde sağlık kontrolünden geçirildi.
Sadık Soylu da sağlık kontrolünden geçirildikten sonra İstanbul Emniyet Müdürlüğü'ne götürüldü.
İhale yolsuzluğu operasyonunda gözaltına alınan şüpheliler İstanbul Emniyet Müdürlüğü'ne getirildi.
Alınan bilgiye göre, İstanbul polisinin düzenlediği operasyonlarda ünlü işadamlarının da aralarında bulunduğu çok sayıda kişi gözaltına alındı.
Gözaltına alınan şüpheliler Haseki Eğitim ve Araştırma Hastanesi'nde sağlık kontrolünden geçirildi.
Şüpheliler daha sonra sorgulanmak üzere İstanbul Emniyet Müdürlüğü'ne getirildi.
Öte yandan, gözaltına alınanların yakınları da bilgi almak için İstanbul Emniyet Müdürlüğü'ne geldi.
Ağaoğlu Şirketler Grubu CEO'su Hasan Rahvalı, işadamı Ali Ağaoğlu'nun ihtiyaç duyulan bir ifadeyi vermek üzere emniyete davet edildiğini, gözaltında olmadığını söyledi.Ağaoğlu Şirketler Grubu CEO'su Hasan Rahvalı, Ali Ağaoğlu'nun gözaltında olduğu iddialarına ilişkin gazetecilerin sorularını yanıtladı.
Bazı kamu görevlileriyle ilgili yolsuzluk iddiaları üzerine alınan bir mahkeme kararıyla belirli sayıda işadamının ifadesine ihtiyaç duyulduğunu belirten Rahvalı, "Bu kapsamda da Sayın Ali Ağaoğlu ihtiyaç duyulan bir ifadeyi vermek üzere emniyete gitmiş bulunuyor" dedi.
Ali Ağaoğlu'nun emniyete davet edildiğini kaydeden Hasan Rahvalı, "Arama yapıldı, tamamlandı. 
Aramayla ilgili herhangi bir suç unsuruna rastlanmadı, bu da tutanağa bağlandı" diye konuştu.
İhaleye fesat karıştırma iddialarını da yalanlayan Rahvalı, "İhaleye fesat karıştırma iddiasını ben de televizyonda duydum.
Bu tür şeyler resmi belgeye dayanmadığı için kesin bir şey söylemek mümkün değil.
İhaleye fesat karıştırma iddiaları olayının içerisinde Ağaoğlu Grubu'nun olması mümkün değil.
Bugün halka açık, hatta canlı yayında yapılan ihalelere katılıyoruz.
En son Kartal ihalesinde 41 tane uluslararası müteahhitlik ve yerli firmaların olduğu açık bir ortamda adeta bilek güreşiyle kazanılan ihaleler bunlar.
Kaldı ki her girdiğimiz ihaleyi de biz almıyoruz.
Böyle bir iddianın mesnetsiz olduğunu düşünüyoruz" şeklinde konuştu.
Aramalar sırasında herhangi bir belge veya dokumana el konulmadığını aktaran Rahvalı, "Polis ve adli makamlar bizden bilgi, belge isterse her şeyimiz açıktır. 
Aramalar bitti ve tutanağa bağlandı" dedi.
Sanatçı Ebru Gündeş'in eşi işadamı Reza Zarrab, İstanbul polisinin düzenlediği ihale yolsuzluğu operasyonunda gözaltına alındı.
İstanbul polisinin düzenlediği ihale yolsuzluğu operasyonunda aralarında işadamlarıının da bulunduğu çok sayıda kişi gözaltına alındı.
Gözaltına alınan isimler arasında sanatçı Ebru Gündeş'in eşi işadamı Reza Zarrab da var.
Zarrab'ın Kanlıca'daki evine gelen polis, arama yaptı.
Aramalar sonunda ünlü işadamı gözaltına alındı.
Zarrab'ın evinden lüks bir otomobil ayrılırken, içinde Ebru Gündeş'in olduğu iddia edilen bir cip de arkasından gitti.