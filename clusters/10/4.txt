Polisin çok sayıda adrese yaptığı eş zamanlı operasyonda gözaltı sayısı 51 oldu.
İstanbul'da Mali Şube Müdürlüğü ekipleri, sabah saatlerinde başlayan operasyonda İstanbul ve Ankara'da 28 farklı adrese eş zamanlı baskın düzenlendi.
Kaçakçılık ve ihale yolsuzluğu iddiaları üzerine başlatılan operasyonda aralarında tanınmış işadamları, bürokratlar ve bazı siyasi yakınlarının da bulunduğu 51 kişi gözaltına alındı.
Emniyete götürülen isimler arasında tanınmış işadamları, bürokratlar ve bazı siyasilerin yakınları da var.
Gözaltına alınanlardan 23'ü akşam geç saatlerde yeniden sağlık kontrolünden geçirildi.
İddialara göre, polis takip süresince çok sayıda "usulsüz para transferi" yapıldığını tespit etti.
Aramalarda bu adreslerde elde edilen belge ve malzemeler Emniyet Müdürlüğü'ne götürüldü.
Bu arada polis, Fatih Belediyesi'nde de arama yaptı, burada da bazı belgelere el koydu.
Gözaltına alınanlar Haseki Eğitim ve Araştırma Hastanesi'nde sağlık kontrolünden geçirildikten sonra emniyete götürüldüler.
Bu arada Ağaoğlu şirketler grubundan Hasan Rahvalı, Ali Ağaoğlu'nun gözaltında olduğu iddiaları üzerine "Gözaltında değil.
Bilgi alınması amacıyla emniyete davet edildi." dedi.
Ağaoğlu şirketler grubunun Ataşehir'deki genel müdürlük binasına gelen polis ise incelemenin ardından şirketten ayrıldı.
İstanbul'daki operasyonları Cumhuriyet Savcıları Celal Kara ve Mehmet Yüzgeç yönetiyor.
Şüphelilere 3 ayrı soruşturma kapsamında kara para aklama, rüşvet, altın kaçakçılığı ve yolsuzluk gibi suçlamalar yöneltiliyor.
Bazı işadamı, bürokrat, siyasetçi ve yakınlarının gözaltına alındığı operasyon sonrası gözler İstanbul Adalet Sarayı'na çevrildi.
İlk açıklama da İstanbul Cumhuriyet Başsavcısı Turan Çolakkadı'dan geldi.
Yolsuzuluk ve rüşvet operasyonunun kendi savcılıklarınca yürütüldüğünü belirten Çolakkadı, soruşturmaya başsavcı vekilinin nezaret ettiğini söyledi.
Açıklamanın ardından başsavcı vekilleri İstanbul Adalet Sarayı'ndaki Turan Çolakkadı'nın odasında toplandı.
İstanbul Valisi Hüseyin Avni Mutlu sabah başlayan kaçakçılık ve ihale yolsuzluk operasyonlarıyla ilgili açıklamada bulundu.
"Adli soruşturmanın devam ettiği bir aşamada, detaylı bir bilgiyi paylaşma imkanımız adli açıdan mümkün değil." diyen Mutlu, "O nedenle adliyemizin yürütmekte olduğu bu çalışmanın sonuçlarını çalışmalar bitirildikten sonra zaten kamuoyu da net olarak görmüş olacaktır. 
Adliyemiz operasyonu sürdürüyor.
Adli aşamadayken açıklamak yasal olarak da doğru değil." ifadelerini kullandı.
Gazetecilerin konuya ilişkin sorusuna cevap veren İstanbul Büyükşehir Belediye Başkanı Kadir Topbaş, "İstanbul'u tarihi yarım adayı, kenti gayet iyi biliyoruz.
Koruma kollarında görev yapmış birisiyim.
Teknik olarak da İstanbul'u biliyorum ama bu operasyonla ilintili olarak bir bilgim yok.
O iddiaları bilemem bunlar yargıya intikal eder, yargı değerlendirir." şeklinde konuştu.