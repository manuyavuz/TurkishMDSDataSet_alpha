İstanbul Cumhuriyet başsavcılığı'nca, Mali Suçlarla Mücadele Şube Müdürlüğü polisi, bu sabah 'yolsuzluk ve rüşvet iddiasıyla' ilgili yürütülen soruşturma kapsamında çeşitli adreslere operasyonlar başlatıldı.
İstanbul polisinin bu sabah üç ayrı koldan başlattığı rüşvet ve yolsuzluk operasyonu kapsamında toplam 49 kişi gözaltına alınırken, 7 kişi hakkında da arama kararı çıkarıldı.
İstanbul bu sabah büyük bir operasyonla güne başladı.
Sabahın ilk saatlerinde Ağaoğlu İnşaat Yönetim Kurulu Başkanı Ali Ağaoğlu'nun gözaltına alındığı haberi gelirken, hemen arkasından kabinedeki üç bakanın oğlunun da gözaltına alındığı ortaya çıktı.
İstanbul polisinin düzenlediği operasyonlar, yaklaşık 2 yıllık teknik ve fiziki takip sonucunda, "kara para aklama", "altın kaçakçılığı" ve "kamu görevlilerine rüşvet" iddiasıyla düzenlendi.
Operasyonlarda gözaltına alınan şahısların 'Türk vatandaşı olamayan kişilerin rüşvetle Türk vatandaşlığına geçirilmesi, imara açık olmayan arazilerin rüşvetle imara açılması, şüpheli para transferleri, usulsüz ihale ve sahtecilik' ile suçlandığı öne sürüldü.
İstanbul Cumhuriyet Başsavcılığı'nın yürüttüğü yolsuzluk ve rüşvet operasyonlarında gözaltına alınanların sayısının 49'a yükseldiği belirtildi.
Soruşturma kapsamında gözaltına alınanların emniyetteki işlemleri devam ederken, şehir dışında gözaltına alınanların İstanbul'a getirilme süreçlerinin devam ettiği öğrenildi.
İstanbul'da 3 bakanın oğlunun da gözaltına alındığı operasyonlarla ilgili Başbakan Erdoğan, "Bunların hepsi bir adli süreç. 
Neticelenmeden bir şey söylemem doğru olmaz." ifadelerini kullandı.
Operasyon kapsamında İstanbul Emniyet Müdürlüğü'nde bulunan iş adamı Ali Ağaoğlu ile ilgili açıklama geldi.
Ağaoğlu Şirketler Grubu Genel Müdürü Hasan Rahvalı, Ali Ağaoğlu'nun gözaltında olmadığını, sadece bilgisine başvurulacağını söyledi.
İstanbul Cumhuriyet Başsavcılığı'nın yürüttüğü yolsuzluk ve rüşvet operasyonlarında iki bakanın oğlunun yanı sıra; iş adamları ve Halk Bankası Genel Müdürü'nün de gözaltına alındığı öğrenildi.
Yolsuzluk ve rüşvet operasyonuyla ilgili 3 ayrı soruşturmanın yürütüldüğü bildirildi.
Soruşturmalar kapsamında iş adamı Ali Ağaoğlu, Ebru Gündeş'in eşi Reza Zerrab, İçişleri Bakanı Muammer Güler'in oğlu Barış Güler, Ekonomi Bakanı Zafer Çağlayan'ın oğlu Salih Kaan Çağlayan, Fatih Belediye Başkanı Mustafa Demir ve Halkbank Genel Müdürü Süleyman Aslan hakkında gözaltı kararı bulunduğu ifade edildi.
Fatih Belediye Başkanı Mustafa Demir hakkında "2863 Sayılı Kültür ve Tabiat Varlıklarını Koruma Kanunu'na muhalefet etmek" suçundan ayrı bir soruşturma yürüttüğü bildirildi.
Demir'in, "tarihi bir iş hanının otel yapılması" ve "Marmaray güzergahı üzerinde, aksi rapora rağmen 3 katlı bir otelin yapımına izin verdiği" iddia edildi.
Yolsuzluk ve rüşvet operasyonu kapsamında, Fatih Belediyesi'ndeki arama sona erdi.
Belgeleri ve bilgisayar kayıtlarını alan mali şube polisi, belediyeden ayrıldı.
İşte gözaltına alınanlardan bazıları: "Muammer Güler'in oğlu Barış Güler, Zafer Çağlayan'ın oğlu Salih Kaan Çağlayan, Erdoğan Bayraktar'ın oğlu Abdullah Oğuz Bayraktar, Ebru Gündeş'in kocası Reza Zerrab, Ali Ağaoğlu, Osman Ağca, Taş Yapı'nın sahibi Emrullah Turanlı, Halk Bankası Genel Müdürü  Süleyman Arslan, Fatih Belediye Başkanı Mustafa Demir, Ekonomi Bakanı Zafer Çağlayan'ın Özel Kalem Müdürleri Mustafa Behçet Kaynar ve Onur Kaya, Çevre Şehircilik Genel Müdürü Mehmet Ali Kahraman, Çevre Bakanı Danışmanı Sadık Soylu, İstanbul 2 Numaralı Kültür Varlıklarını Koruma Bölge Kurulu Müdürü Yener Çavdar, 2 Numaralı Yenileme Alanı Kültür Varlıklarını Koruma Bölge Kurulu Müdürü Raşit Şentürk, İstanbul 4 Numaralı Kültür Varlıklarını Koruma Bölge Kurulu Müdürü Günseli Aybay, 5 Numaralı Koruma Kurulu Üyesi aynı zamanda TOKİ çalışanı Yavuz Çelik, Eski röleve müdürü mimar Hüseyin Başçetin, 2 kurul raportörü" de yer alıyor.
İstanbul Cumhuriyet Başsavcılığı'nın yürüttüğü yolsuzluk ve rüşvet operasyonu kapsamında gözaltına alınan Ebru Gündeş'in eşi Reza Zerrab, Haseki Eğitim ve Araştırma Hastanesi'nde sağlık kontrolünden geçirildi.
Sağlık kontrolünün ardından Zerrab İstanbul Emniyet Müdürlüğü'ne götürüldü.
Zerrab, basın mensuplarının sorularını cevapsız bıraktı.
Bu arada; Reza Zerrab, Mustafa Demir ve iki bakanın çocuğuyla ilgili iki soruşturmanın Savcı Celal Kara tarafından yürütüldüğü, Kara'nın Zekeriya Öz'ün başında bulunduğu başsavcıvekilliğinde görevli olduğu öğrenildi.
Ali Ağaoğlu ile ilgili soruşturmanın ise Savcı Mehmet Yüzgeç tarafından takip edildiği ifade edildi.
Operasyonlarda gözaltına alınan şahısların 'Türk vatandaşı olamayan kişilerin rüşvetle Türk vatandaşlığına geçirilmesi, imara açık olmayan arazilerin rüşvetle imara açılması, şüpheli para transferleri, usulsüz ihale ve sahtecilik' ile suçlandığı öne sürüldü.
Operasyonlarda 20'inin üzere adrese baskın düzenlenerek yaklaşık 25 kişinin gözaltına alındığı ifade edildi.
Ağağlu Şirketler Gurubu, sabah saatlerinde şirketin genel merkezine gelen polislerin arama yaptığını, arama sonucunda herhangi bir suç unsuruna rastlanmadığını açıkladı.
Şirketten yapılan açıklamada, "Yürütülen geniş kapsamlı bir soruşturma üzerine adli makamlarca Sayın Ali Ağaoğlu'nun ifadesine ihtiyaç duyulmuştur.
Yine bu soruşturma kapsamında mahkeme kararı ile şirket merkezimizde bir arama yapılmıştır.
Bugün saat 9.00'da ilgililer tarafından arama sonucunda herhangi bir suç ve suç unsuruna rastlanmadığı hususu tutanak ile tespit edilmiştir." denildi.
Şirket yetkililerinin basın mensuplarıyla paylaştığı tutanakta ise İstanbul 18 Sulh Ceza Mahkemesi'nin 16 Aralık 2013 tarihli 2013/677 değişik iş numaralı kararı gereğince İstanbul Cumhuriyet Başsavcılığı talimatı üzerine 17 Aralık 2013 saat 06.00 sıralarında Ataşehir'deki Ağaoğlu İnşaat Şirketler Grubu Genel Merkezi'ndeki şirketin 3 katında bulunan ofisine gelinerek arama yapıldığı ve armalarda herhangi bir suç ve suç unsuruna rastlanmadığı saat 08.18 sıralarında aramaların tamamlandığı ifade edildi.
Ekonomi Bakanı Zafer Çağlayan, Aile ve Sosyal Politikalar Bakanı Fatma Şahin ile katılacağı; Gölbaşı Eğitim ve Sosyal Tesisi'nin Aile ve Sosyal Politikalar Bakanlığı'na devredilmesine ilişkin protokolün imza törenini iptal etti.
Bu sabah saat 09.45'te Ekonomi Bakanlığı'nda yapılması planlanan törene Başkanı Cemil Çiçek de katılacaktı.
Bulgaristan'ın başkenti Sofya'da İçişleri Bakanı Muammer Güler'in de katılacağı sınır kapısıyla ilgili ortak anlaşma imza töreni iptal edildi.
Bulgaristan İçişleri Bakanlığı'ndan yapılan açıklamada, iptalin nedeni açıklanmadı.
Kapıkule sınır kapısında kurulması öngörülen polis ve gümrük ortak temas merkezinin kuruluş ve işleyişine ilişkin anlaşma törenine Yunanistan Kamu Düzeni ve Vatandaşı Koruma Bakanı Nikolaos Dendias ve Bulgaristan İçişleri Bakanı Tsvetlin Yovçev de katılacaktı.