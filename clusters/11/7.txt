Suriye'nin kimyasal silahları denizde imha edilecek.
BM Kimyasal Silahların Yasaklanması Örgütü'nün Esed yönetiminin elindeki kimyasal silahları denizde imhası konusunda bir plan geliştirdiği bildirildi.
Esed yönetiminin elindeki kimyasal silahların nerede ve nasıl imha edileceği konusu belirsizliğini korurken, İngiliz BBC televizyonu kimyasal silahların denizde imha edilmesi konusunda bir plan hazırlandığını duyurdu.
İmha çalışması için ABD Deniz Kuvvetlerine ait MV Cape Ray Gemisi'nin kullanılabileceği belirtiliyor.
Amerikan gemisine yerleştirilecek imha cihazı ile ilk olarak kimyasal silahların içindeki aktif haldeki kimyasal elementlerin konsantrasyonunun azaltılması amaçlanıyor.
Su kullanılarak aktifliği düşürülecek olan kimyasallar güvenli bir hale getirilerek daha sora toprak üzerinde imha edilecek.
Birçok ülke Suriye'nin kimyasal silahlarının kendi toprakları üzerinde imha edilmesi teklifini kabul etmemişti.
BM Kimyasal Silahları Yasaklama Örgütü'nün Suriye'deki zehirli maddelerin imhası planı için önümüzdeki ayın sonuna kadar süresi bulunuyor.