Güney Sudan'da hafta sonundan bu yana eski Cumhurbaşkanı Riek Machar'a bağlı askerler ile mevcut ordu güçleri arasında devam eden çatışmalarda en az 500 kişi öldü, 800 kişi de yaralandı.
Deutsche Welle'nin haberine göre, Güney Sudan'daki BM Barış gücünün operasyonlarından sorumlu Genel Sekreter Yardımcısı Herve Ladsous çatışmalarda hayatını kaybedenlerin sayısının 500′e ulaştığını açıkladı.
Güney Sudan'ın başkenti Cuba'da, eski Cumhurbaşkanı Riek Machar'a bağlılık duyan askerlerle Cumhurbaşkanı Salva Kiir'e bağlı ordu güçleri arasında çatışmalar başlamıştı.
Kiir, hükümete karşı darbe girişiminde bulunduğu gerekçesiyle on politikacıyı tutuklatmıştı.
Darbe girişimini başlattığı öne sürülen eski Cumhurbaşkanı Machar ise hala aranıyor.
Kiir ve Machar farklı etnik grupları temsil ediyorlar.
Bu nedenle geçmişte de şiddetli çatışmalar meydana gelmişti.
Ülkede devam eden çatışmalarda en az 16 bin kişinin başkent Cuba'daki Birleşmiş Milletler yerleşkesine sığındığı belirtiliyor.