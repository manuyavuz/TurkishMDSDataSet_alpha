Cumhuriyet Muhafızları içindeki rakip gruplar arasında devam eden çatışmaların ülkeyi bir iç savaşa süreklemesinden endişe ediliyor.
Güney Sudan ordusu, çatışmaların merkezindeki Bor bölgesinin kontrolünü kaybettiğini açıkladı.
Ülkede hafta sonundan bu yana Cumhuriyet Muhafızları içindeki rakip gruplar arasında devam eden çatışmalarda en az 500 kişinin öldüğü, 800 kişinin de yaralandığı bildirildi.
Çatışmaların ülkeyi bir iç savaşa süreklemesinden endişe ediliyor.
Devlet Başkanı Salva Kiir, görevden alınan Devlet Başkan Yardımcısı Riek Machar ile diyaloga hazır olduğunu açıkladı.
Kiir, Yardımcısı Machar'ı, başarısız darbe girişiminin arkasında olmakla suçluyor.
Bu arada Birleşmiş Milletler, ilk olarak başkent Juba'da patlak veren şiddet eylemlerinin, 1991'deki etnik katliamların yapıldığı kuzeydeki Bor bölgesine sıçradığını ve ülke geneline yayılmakta olduğu uyarısında bulundu.
BM Genel Sekreteri Ban Ki Moon ise, Güney Sudan Devlet Başkanı Kiir'i arayarak, ülkedeki çatışmalardan duyduğu endişeyi dile getirdi ve en kısa sürede ateşkes sağlanması çağrısında bulundu.
Ülkede devam eden çatışmalarda en az 16 bin kişinin başkent Cuba'daki Birleşmiş Milletler yerleşkesine sığındığı bildiriliyor.
Güney Sudan'ın başkenti Juba'da, Machar'a bağlı askerler ile Kiir'e bağlı ordu güçleri arasında çatışmalar başlamış, Kiir, hükümete karşı darbe girişiminde bulunduğu gerekçesiyle 10 politikacıyı tutuklatmıştı.
Kiir ve Machar farklı etnik grupları temsil ediyorlar.
Bu nedenle geçmişte şiddetli çatışmaların meydana geldiğini belirten BM yetkilileri, ülkede yeniden bir iç savaş başlamasından korkulduğunu ifade etti.