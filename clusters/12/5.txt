Güney Sudan'da başarısız darbe girişiminin ardından çatışmalar devam ediyor.
Güney Sudan'da Pazar günü meydana gelen başarısız darbe girişimin ardından çıkan çatışmalarda yaklaşık 500 kişinin hayatını kaybettiği bildirildi.
İki yıl önce kurulan ülkede darbecilerle devlet yanlısı askerler arasında Bor bölgesinde şiddetli çatışmalar çıktı.
Ülkenin başkenti Juba'nın kuzeyinde bulunan Bor'daki bir yetkili, iki ayrı kışlada kalan askerlerin birbirlerine saldırdığını açıkladı.
Görgü şahidi bir gazeteci, çatışmaların etnik kimlikler paralelinde yaşandığını iddia etti.
Devlet Başkanı Salva Kiir, Pazar günü yaptığı açıklamada, eski başkan yardımcısına bağlı askerlerin darbe girişiminde bulunduğunu açıklamıştı.
İnternetten yayın yapan Sudan Tribune gazetesine konuşan eski Başkan Yardımcısı Riek Machar, darbeci askerlerle olan bağlantısına yönelik iddiaları yalanladı.
Ham petrol zengini ve ihracatçısı Sudan'ın Devlet Başkanı Salva Kiir, Riek Machar'ı Temmuzda görevinden almıştı.
ABD Dışişleri Bakanlığı, tahliye için uçak ayarladığını duyururken İngiltere, bazı elçilik görevlilerini tahliye ettiğini bildirdi.