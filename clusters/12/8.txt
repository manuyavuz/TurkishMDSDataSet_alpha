Güney Sudan'da pazar günü başlayan çatışmalar halen devam ediyor. 
BM Güvenlik Konseyi bu ülke için özel bir oturum düzenleyerek hükümetten sivilleri korumasını istedi.
Birleşmiş Milletler Güvenlik Konseyi (BMGK) toplatısına katılan diplomatlar, Pazar gününden buyana süren çatışmalarda 400 ile 500 arasında kişinin yaşamını yitirdiği bildirildi.
BMGK'nin basına kapalı gerçekleştirdiği toplantıdan sonra yayınlanan basın bildirisinde Güney Sudan'daki olaylar nedeniyle ciddi endişe duyulduğu belirtilerek sivillerin hedef alınma tehlikesi olduğu vurgulandı.
Sudan hükümeti ile Sudan Halk Kurtuluş Ordusu (SPLA), liderlerine çağırda bulunan BM Güvenlik Konseyi Taraflardan çatışmalara son vermeleri ve itidalli davranmalarını istedi.
BM Genel Sekreteri Ban Ki-moon da konuya ilişkin Güney Sudan Cumhurbaşkanı Salva Kiir'i arayarak çatışmalar ve sivillerin hedef alınmasından duyduğu endişeyi iletti.
Ki-moon'un BM'nin zor durumun yönetilmesi konusunda hükümete yardıma hazır olduğunu belirterek taraflar arasında diyalog kurularak sorunların aşılmasını istedi.
Çatışmaların başlamasıyla binlerce kişi başkentteki iki BM binasına sığındı.
Güney Sudan'ın başkenti Juba'da Cumhuriyet Muhafızları arasında çatışmalar Pazar günü başlamıştı.
Cumhurbaşkanı Salva Kiir, kendisine yönelik darbe girişiminde bulunulduğunu doğrulamış ve olayla ilgisi olanların yakalandığını açıklamıştı.
Ancak çatışmalar aralıksız devam ediyor.
Başta Türkiye olmak üzere birçok ülke vatandaşlarına Güney Sudan'da seyahat etmemeleri konusunda uyardı.