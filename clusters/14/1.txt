Milli Savunma Bakanı İsmet Yılmaz, bedelli askerlik ve askerlik süresinin kısaltılmasını bekleyenlere kötü haberi verdi.
Milli Savunma Bakanı İsmet Yılmaz, "Şu anda gündemimizde ne askerliğin kısaltılması ne de bedellinin çıkartılması gibi bir şey var" dedi. 
Milli Savunma Bakanı İsmet Yılmaz AK Parti il başkanlığının düzenlediği belediye başakanı adayı tanıtım toplantısına katılmak üzere karayolu ile Sivas'a geldi.
Bakan Yılmaz'ı, Valilik binası önünde Vali Zübeyir Kemelek, AK Parti Sivas Milletvekili Hilmi Bilgin, İl Jandarma Komutanı Albay Okşin Akşit, AK Parti İl Başkanı Ziya Şahin, AK Parti Sivas Belediye Başkan adayı Sami Aydın ve parti teşkilatı karşıladı.
Yürüyerek parti binasına gelen Bakan Yılmaz, burada gazetecilerin sorularını yanıtladı.
Bakan Yılmaz bir gazetenin MGK'nın bazı kurumları fişlediği ile ilgili iddiaların yer aldığı habere yer vermesinin sorulması üzerine, şöyle dedi: " Türkiye biliyorsunuz kadük kanunlar, kadük yönetmelikler mezarlığıdır desek yeridir.
Birçok kanun çıkmıştır.
Mesele uygulaması olmamıştır.
Örnek vereyim, şapka giymek mecubiridr, bütün develet memurlarına.
Şu anda hiçbir devlet memurunda şapka giyen var mı.
Kanun çıkmıştır fakat uygulaması yoktur.
Bir başka bey, paşa demek yasaktır.
Hacı da demek.
Şu anda bey demeden konuşabilmek mümkün mü.
Biz askerlerimize paşa demeden hitap ediyor muyuz.
Dolayısıyla kanun çıkmıştır, ama uygulaması yoktur.
2004 yılında Milli Güvenlik Kurulu'nda alınmış olan karar da uygulaması olmayan kadük olmuş bir karardır.
İtibar etmemek lazım.
O kadardan dolayı bir uygulama söz konusu değildir.
Ancak birileri 'Şu uygulamalar var' diyor.
Bu uygulamalar o kararın neticesi değil, 28 Şubat'ta alınmış olan Başbakanlık Uygulama Taktik Komisyonu'nun 2006 yılından itibaren belirlemiş olduğu formatlara göre rutin olarak yapılan işlemlerdir.
Yoksa MGK'dan alınan karar üzerine kararlaştırılmış veya adım atılmış bir durum yoktur." 
Son zamanlarda gazetelerde çıkan bedelli askerlik konusuna ise Milli Savunma Bakanı İsmet Yılmaz, şöyle konuştu: "Bedelli askerlikle ilgili hiçir şey yok.
Bunu çok net olarak ifade ediyorum.
Çünkü, bedelli ve yaş düşürme veya askerliğin kısaltılması dile getirildiği sürece zaten 500-600 bin arasında bir bakayamız var, yoklama kaçağımız var.
Bunlar zaten askere gelmiyor.
Askere gelmeyi düşünen de 'Durun bakın ya askerliğin bedeli düşecek' ya da 'Süresi düşecek, ben biraz daha gitmeyeyim' diyor.
500-600 bin kişilik bir yığılma var.
Bu yığılmanın bir şekilde giderilmesi lazım.
Bu bir siyaset adamının yapması gereken bir öneri." 
Bu konuda Türk Silahlı Kuvvetleri'nin ihtiyacını dikkate almaları gerektiğini belirten Bakan Yılmaz söyle dedi:  "Bu görüşü iktidar veya siyaset olarak değerlendiririz ve meclise getiririz.
Zaten biz bunu düşündüğümüz için 460 bin yoklama kaçağı bakaya varken bu bedelliyi çıkardık.
Kaç kişi başvurdu, 70 bin kişi başvurdu.
Şu anda bir bedelli çıkmış olsa dahi yine başvuracak kişinin 100-200 bin kişinin olacağını düşünmüyorum.
Sesi çok çıkan, 5-10 bin kişi.
Bu sorunu kökünden nasıl çözeriz, ayrı bir çalışma yapmak gerekir diye düşünüyorum.
Ama şu anda ne bakanlığımızda, ne silahlı kuvvetlerin de ne de hükümetimizde askerliğin süresinin kısaltılması gibi düşünce yok.
Zaten 15 aydan 12 aya indirdik, 1 Ocak 2014 tarihinden geçirlidir.
Bunun dışında ne askerliğin kısaltılması nede bedellinin çıkartılması gibi bir şey vardır." 
Bakan Yılmaz daha sonra Ticaret Sanayi Odası'nda yapılan belediye başkanı aday tanıtım toplantısına katıldı.