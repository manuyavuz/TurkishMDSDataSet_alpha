Yılmaz, Ak Partili Numan Kurtulmuş'un bedelli askerlik ile ilgili yaptığı açıklamanın onun şahsi görüşü olduğunu söyleyerek "Ne bedelli ne de askerliğin kısalması için bir çalışmamız yok" dedi.
Milli Savunma Bakanı İsmet Yılmaz, "Şu anda bizim Milli Savunma Bakanlığı olarak ne askerliğin süresinin düşürülmesi ne de yeni bir bedelli çalışmamız yok" dedi.
Yılmaz, dün Meclis Genel Kurulu'nda Türkiye Cumhuriyeti Hükümeti ile Belarus Cumhuriyeti Hükümeti Arasında Geri Kabul Anlaşmasının Onaylanmasının Uygun Bulunduğuna Dair KanunTasarısı'nda milletvekillerinin sorularını yanıtladı.
Bedelli askerliğe ilişkin bir soruya Yılmaz, "Yeni bir bedelli yok. Yedek subayların 6 aylık süresini 4 aya indirme gibi bir çalışma var mı, yok.
Bizim şu anda 500 binin üzerinde 600 binin üzerinde bir bakayamız var, yoklama kaçağımız var.
Askere gelmemesinin sebebi 'ha bedelli çıkacak...' Bedelliyi çok dile getirmememiz lazım.
Şu anda bizim Milli Savunma Bakanlığı olarak ne askerliğin süresinin düşürülmesi ne de yeni bir bedelli çalışmamız yok" dedi.
Ak Parti Genel Başkan Yardımcısı Numan Kurtulmuş'un bedelli askerlik ile ilgili açıklamasına ilişkin de Yılmaz, "Kendi şahsi görüşü olduğunu ifade etti" diye konuştu.
Yılmaz, "Genelkurmay Başkanlığımız derse ki, yeniden bir yapılanma yaparsa, bir görüş iletmediği sürece bizim ne bedelli ne de askerliğin süresini indirme gibi bir çalışmamız vardır" dedi.