Milli Savunma Bakanı İsmet Yılmaz, bedelli askerlikle ilgili tartışmalara açıklık getirdi.
Milli Savunma Bakanı İsmet Yılmaz, AK Parti Sivas İl Başkanlığı'nda gazetecilerin gündeme ilişkin sorularını yanıtladı.
Bir gazetecinin bedelli askerliğin gündemlerinde olup olmadığını sorması üzerine Yılmaz, "Hayır, kesinlikle yok, bunu çok net olarak ifade ediyorum" dedi.
Bakan Yılmaz, "Çünkü, bedelli, yaş düşürme veya askerliğin kısaltılması dile getirildiği sürece zaten 500-600 bin arasında bir bakayamız, yoklama kaçağımız var.
Bunlar zaten askere gelmiyor.
Askere gelmeyi düşünen de "ya askerliğin bedeli düşecek, ya da yaşı düşecek, ben biraz daha gitmeyeyim" diyor" diye konuştu.
AK Parti Genel Başkan Yardımcısı Numan Kurtulmuş'un bedelli askerlikle ilgili açıklamalar yaptığını hatırlatan Yılmaz, konuşmasını şöyle sürdürdü:
"Sosyal bir yaraya, sosyal bir probleme parmak basıyor.
Burada 500-600 bin kişilik bir yığılma var.
Bu yığılmanın bir şekilde giderilmesi lazım.
Bu, bir siyaset adamının yapması gereken öneri.
Biz de diyoruz ki, 'eli taşın altında olanlar için, tamam buna karar vereceğiz ama Türk Silahlı Kuvvetlerimizin ihtiyacını dikkate almamız lazım.
Genelkurmay Başkanlığımızın görüşünü almak lazım.
Bu görüşü iktidar veya siyaset olarak değerlendiririz ve meclise getiririz.
Zaten biz bunu düşündüğümüz için 460 bin yoklama kaçağı, bakaya varken bu bedelliyi çıkardık.
70 bin kişi başvurdu.
Bir bedelli çıkmış olsa dahi 100-200 bin kişinin başvuracağını düşünmeyin.
Sesi çok çıkan, 10-15 bin bin kişi.
Bu sorunu kökünden nasıl çözeriz? Ayrı bir çalışma yapmak gerekir diye düşünüyorum."