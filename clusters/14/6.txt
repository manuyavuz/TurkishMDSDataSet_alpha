Milli Savunma Bakanı İsmet Yılmaz, "Şu anda bizim Milli Savunma Bakanlığı olarak ne askerliğin süresinin düşürülmesi ne de yeni bir bedelli çalışmamız yok" dedi.
Türkiye Cumhuriyeti Hükümeti ile Belarus Cumhuriyeti Hükümeti Arasında Geri Kabul Anlaşmasının Onaylanmasının Uygun Bulunduğuna Dair Kanun Tasarısında milletvekillerinin sorularını yanıtladı.
Milli Savunma Bakanı İsmet Yılmaz, "Suriye'ye ne kadar Türk vatandaşı gidiyor" şeklinde bir soru yöneltildiğini belirterek, "Bunların sayısını bilmiyoruz.
Katılanlar var mı, var.
Suriye'deki çatışan her iki tarafa da Türkiye'den giden, katılanlar var.
Biz kesinlikle Türk vatandaşlarının hiçbirisinin ülkemiz dışındaki bir çatışmaya taraf olmasını istemeyiz.
Ben bir gerçeği söylüyorum, somut bir gerçek var, hem ülkemizden her iki tarafa katılanlar var.
Sadece buradan değil Çeçenistan'dan giden var, Hollanda'dan var, Almanya'dan var, Amerika'dan giden var artık ister bağımsız terörist mi dersiniz nasıl nitelerseniz niteleyin ama oradaki çatışmalara katılanlar var.
Bizim istediğimiz şey bu çatışmalara katılmamasıdır" yanıtını verdi. 
Bedelli askerliğe ilişkin bir soruya Milli Savunma Bakanı, "Yeni bir bedelli yok.
Yedek subayların 6 aylık süresini 4 aya indirme gibi bir çalışma var mı, yok.
Bizim şu anda 500 binin üzrinde 600 binin üzerinde bir bakayamız var, yoklama kaçağımız var.
Askere gelmemesinin sebebi 'ha bedelli çıkacak', bedelliyi çok dile getirmemiz lazım" diyerek, "Şu anda bizim Milli Savunma Bakanlığı olarak ne askerliğin süresinin düşürülmesi ne de yeni bir bedelli çalışmamız yok" dedi.
AKP Genel Başkan Yardımcısı Numan Kurtulmuş'un bedelli askerlik ile ilgili açıklamasına ilişkin de Milli Savunma Bakanı, "kendi şahsi görüşü olduğunu ifade etti" dedi.
Vekillerin sorusu üzerine Milli Savunma Bakanı, "25 yaşa indirmede yoktur" yanıtını verdi.
Bedelli askerlik düzenlemesinin gündemde olmadığını ifade eden Milli Savunma Bakanı, "Genelkurmay Başkanlığımız derse ki, yeniden bir yapılanma yaparsa, bir görüş iletmediği sürece bizim ne bedelli çalışmamız vardır ne de askerliğin süresini indirme gibi bir çalışmamız vardır" dedi. 
Suriye'ye ilişkin soruya da Milli Savunma Bakanı, "Biz geçiş noktasının Türkiye olduğunu düşünmüyoruz.
Bu teröristler nereden girmiştir, Irak'tan girmiştir gidin bakın, Ürdün'den girmiştir, çöllerle olan bir ülkede hiçbir güvenliğin olmadığı yerde Ürdün'e, nereden girmiştir Lübnan'dan girmiştir.
Zaten dilleri bir, kültürleri bir.
Bu çevresindeki ülkeleri bırakıp da Türkiye'yi üzerinden bunların gidildiğini söylemek bence doğru bir yaklaşım değildir" yanıtını verdi.