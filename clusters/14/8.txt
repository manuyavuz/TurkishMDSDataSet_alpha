Milli Savunma Bakanı İsmet Yılmaz, bedelli ya da kısa dönem askerliğin gündemlerinde olmadığını söyledi.
Bakan Yılmaz, çeşitli programlara katılmak ve ziyaretlerde bulunmak üzere Muş'tan kara yolu ile Bitlis'e geldi.
Bitlis ziyareti kapsamında ilk olarak Bitlis Valiliği'ni ziyaret eden Bakan Yılmaz, burada gündeme ilişkin değerlendirmelerde bulundu.
Yılmaz, "200 yıllık Türk tarihi içerisinde bu günkü Türkiye Cumhuriyeti tarihinin en güçlü noktasında ve hiçbir dönemde olmadı kadar cazibe noktasında.
Tabi bunu milletimize borçluyuz, istiklal dönemine borçluyuz, bu milletin iktidarımıza destek vermesiyle, halkımızın desteğiyle inşallah 200 yıllık dönemin en güçlü dönemindeyiz ya inşallah 300 yıllık en güçlü dönemine de ulaşırız." dedi.
Gazetecilerin dün Diyarbakır'daki buluşmayla ilgili sorusuna ise Bakan Yılmaz: "Birincisi şu birlikte kardeşlikten kime ne zarar gelmiş ki.
Bunun eleştirilecek bir şeyi varmı? Şivan Perver Türkiye'de 30 yıldır kendi ana dilinde söyleyemediği şarkıyı söylemiş bunun kime ne zararı var.
Biz deyimlerle yaşadık bu da ülkeyi geriye götürdü.
Dolayısıyla birlik ve beraberlik oldu bin yıldır hasım olanlar, biz bu süreçte medeniyet kurduk, hısım olduk.
Her aileye bakın ya eşidir yada babası ya biri Kürttür, diğeri Türktür, biri laz diğeri boşnaktır.
Ama beraber yaşıyoruz.
Hısım olanların dışarıdan etki hasım olamayacağına dünkü Diyarbakır buna güzel bir örnek olmuştur.
İnşallah bu milletin kardeşliği dış güçler ne kadar uğraşsa da bozamayacağını düşünüyoruz.
Biz deyimlerimizin dayanaksız olduğunu , temelsiz olduğunu dün Şivan Perwer'in kendi ana dilinde şarkı söylemesiyle, İbrahim Tatlıses'in eşlik etmesiyle gördük korkularla yaşayanlar kendi özgürlüklerini sınırlıyor."
CHP'nin kısa dönem askerliğin 3 aya inmesiyle ilgili yaptığı başvuruyu da değerlendiren Yılmaz, kısa dönem askerlikle ile bir çalışmalarının bulunmadığını kaydetti.
Bakan Yılmaz şunları söyledi: "Silahlı kuvvetlerimiz bu askerliği 15 aydan 12'ye düşürürken, ihtiyaçlar ve Genel Kurmay'ın da görüşünü alarak bunu yapmıştır.
Haliyle şu anki sistem buna uyumludur.
Dolayısıyla silahlı kuvvetlerimizin görüşünü almadan, oradaki ihtiyacı bilmeden muhalefet partileri önerge veriyor.
Ancak bu önergelerin gerek bizim gerekse Genel Kurmayın ihtiyacıyla bağdaşan bir durumu yoktur.
Zaten bedelliyi çıkardık 70 bine yakın vatandaşımız yararlandı.
Uzun dönem askerliği 15'te 12 aya indirdik orda da bir sıkıntı yoktur.
Bunun yanında fakülte mezunları attığı için onlarında 12 aylık askerliği subaylık olarak yapmalarını sağlıyoruz.
Boş kalmak yerine gel 12 ay boyunca aşağı yukarı ayda 2 bin lira maaşla hem askerlik yapa hem maaş al diyoruz.
Bu sayede hem vatana hizmet etmiş oluyorlar hem de vatani görevlerini yapmış oluyorlar.
Bu nedenle bedelli ya da kısa dönem gündemimizde yok."
Milli Savunma Bakanı İsmet Yılmaz, dershanelerin kapatılmasıyla ilgili taslağı değerlendirirken, "Ben taslağı henüz görmedim.
Ancak bakanımız taslağın bakanlar kuruluna getirileceğini söyledi.
Kasaptaki ete soğan doğranmaz.
Daha görmediğim bir şey üzerine ne öyle ne de böyle bir açıklama yapmak doğru olmaz.
Her hangi bir yanlış yorum bir tarafta yanlış algılamalara yol açar.
Bu yüzden bakalım taslak bakanlar kuruluna gelsin, bir görelim inceleyelim ona göre bakalım.
Ama şunu da belirtmek istiyorum.
Milletimiz şundan emin olsun.
Bu milletin zerre kadar zarar göreceği yada milletimize zerre kadar zarar verecek bir çalışma içinde bu hükümet olmaz." dedi.