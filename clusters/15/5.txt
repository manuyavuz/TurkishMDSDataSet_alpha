AKP Genel Başkan Yardımcısı Numan Kurtulmuş, "Son defa bedelli askerlik hakkı tanınabilir" dedi.
AKP Genel Başkan Yardımcısı Numan Kurtulmuş, bedelli askerlikle ilgili açıklamalarda bulundu.
NTV yayınında konuşan Kurtulmuş, Genelkurmay Başkanlığı'nın "bedelli askerlik" konusunda bir talebinin olmadığını belirterek "Hükümet bunu siyasi kararlılıkla gündeme getirecek istişareler yapıyor" dedi.
Askerliğini yapmamış 400 bin kişiden bahsettiğini ifade eden Kurtulmuş, "Bunlarla ilgili de belki bir sefer olmak üzere son sefer olmak üzere bir bedelli askerlik uygulaması olabilir.
Bu teknik bir meseledir bu talebi de ortaya koyacak olan genelkurmay başkanlığıdır.
Ama bir revizyona gitmeden bugün bedeli askerliği konuşursak hiç şüphesiz bir kaç sene sonra tekrar konuşuyor olacağız" diye konuştu.
Kurtulmuş'un bu açıklamalarının ardından AKP'li Bekir Bozdağ bir açıklama yaptı.
Bozdağ, Numan Kurtulmuş'un son kez bedelli askerliğin gelebileceği yönündeki sözlerine ilişkin, "Benim bildiğim böyle bir çalışma yok.
Numan Kurtulmuş temennisini dile getirmiş olabilir" dedi.