AK Parti Genel Başkan Yardımcısı Numan Kurtulmuş, "Son defa bedelliaskerlik hakkı tanınabilir" dedi.
Müjde niteliğindeki açıklama, AK Parti Genel Başkan Yardımcısı Numan Kurtulmuş'tan geldi. 
Kurtulmuş, önce askerlik sisteminde revizyon yapılarak uzman bir ordunun kurulması gerektiğini söyledi. 
NTV yayınına katılan Kurtulmuş, Genelkurmay Başkanlığı'nın "bedelli askerlik" konusunda bir talebinin olmadığını söyledi, "Hükümet bunu siyasi kararlılıkla gündeme getirecek istişareler yapıyor" dedi. 
Kurtulmuş, bedelli askerlik formülü yerine, askerliksisteminde revizyon yapılması ve üstün savunma kabiliyeti olan uzman bir ordunun kurulması gerektiğini belirtti, "Geri kalan bütün gençlerimiz içinse askerliğin mümkün olduğu kadar kısaltılması esastır" ifadelerini kullandı. 
Türkiye'nin böyle bir düzenlemeye doğru gittiğini söyleyen Kurtulmuş, düzenlemenin ardından bedelli askerlik hakkı tanınabileceğini belirtti.