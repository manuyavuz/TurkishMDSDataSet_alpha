Reyhanlı yolu üzerinde durdurulan tırda çok sayıda silah ve mühimmat olduğu ancak jandarmanın arama yapmasına izin verilmediği iddia edildi.
Hatay İl jandarma Komutanlığı ekipleri, İHH'ya ait bir TIR ile silah taşındığı ihbarı üzerine harekete geçti.
Reyhanlı Yolu üzerinde durdurulan TIR'da çok sayıda silah ve mühimmat olduğu ancak jandarmanın arama yapmasına izin verilmediği öne sürülüyor.
TIR'da, İHH il Müdürü'nün yanı sıra 2 MİT çalışanının bulunduğu da iddia ediliyor.
Edinilen bilgiye göre, Jandarma İmdat hattını arayan bir kişi, Hatay'dan Kilis'e doğru giden İHH'ya ait TIR ile silah ve mühimmat taşındığını söyledi.
Sevkiyatın yapılacağı aracın plakası ve dorsesinin de verildiği ihbarı bildiren jandarma, savcılığın talimatı üzerine yol kontrol noktasında TIR'ı durdurdu.
TIR'da Suriye'ye sevk edilmek üzere depolanan silahların bulunduğu ancak araç içerisinde MİT görevlilerinin de bulunduğu, İçişleri Bakanlığının Hatay Valiliğine verdiği talimatla Jandarmanın TIR'a el koymasını engellediği iddia ediliyor.
Yine iddialara göre, eski bir bakan da devreye girerek Jandarma'ya baskı yaptı ancak elinde mahkeme kararı bulunan jandarma, silah yüklü TIR'ı henüz MİT'e teslim etmedi.
Jandarmanın elinde mahkeme kararı bulunmasına karşın arama yapmasına ise izin verilmediği, Araç içerisinde İHH il müdürü ile 2 MİT çalışanının bulunduğu, MİT çalışanlarının, aracın kendi kontrollerinde olduğu gerekçesiyle jandarmayı engellediği belirtiliyor.
Öte yandan haberin duyulması üzerine CHP'li Hatay Milletvekillerinin olay yerine doğru yola çıktığı öğrenildi.
CHP'li Mevlüt Dudu, Twitter hesabından, arama yapılmasına izin verilmeden TIR'ın bırakıldığını duyurdu.
01 Ocak 2014 günü saat 16.00 sıralarında insani yardım malzemesi taşıdığı kılıfıyla içi silah dolu bir TIR Hatay'ın Reyhanlı ilçesinden Kilis iline doğru yola çıkacağı.
Sevkiyatın yapılacağı aracın plakasının 06 BR 8860 olduğu, dorsesinin ise 06 DE 3290 olduğu.
İHH İnsani Yardım Vakfı'ndan, Hatay'da jandarma ekiplerince durdurulduğu iddia edilen yardım tırına ilişkin yapılan açıklamada, "Hatay İl Jandarma Komutanlığı, avukatlarımıza İHH ile ilgili bir bilgi olmadığını bildirmiştir." ifadesi kullanıldı.
İHH'nın internet sitesinde yer alan açıklamada, şunlar kaydedildi: "İHH'nın merkezine de bölgedeki ekiplerine de böyle bir yardım gönderildiğine dair bir bilgi olmadığı gibi, bölge ekiplerimiz Kırıkhan jandarma birimine giderek, olay yerinde İHH ile alakalı herhangi bir aracın söz konusu olmadığını teyit etmiştir.
Hatay İl Jandarma Komutanlığı, avukatlarımıza İHH ile ilgili bir bilgi olmadığını bildirmiştir.
Radikal gazetesinin, İHH adını vererek bu haberi karalama amaçlı yapması manidardır.
Her türlü hukuki yola başvuracağımızı ve dava hakkımızı saklı tutarak şimdilik bu kadar açıklama ile kamuoyunu aydınlatmak istiyoruz.
17 Aralık operasyonu ile beraber oldukça sıklaşan bir şekilde kurumumuza yönelik iftira, karalama, tuzak oyunlar oynandığına dikkat çekerek, medya kurumlarını da tüm ilgili yetkili kurumları da mensubiyetlerine binaen değil, dürüstçe ve ahlaki/etik ve hukuka uygun davranmaya davet ediyoruz.".
