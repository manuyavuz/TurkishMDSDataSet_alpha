MİT mensubunun arama yaptırmadığı iddia ediliyor.
Hatay İl Jandarma Komutanlığı'na gelen ihbarı değerlendiren jandarma ekiplerinin durdurduğu ve İHH'ya ait olduğu belirtilen bir yardım tırında silah ve mühimmat olduğu iddia ediliyor.
Sosyal medyada İHH yardım tırlarıyla El Kaide'ye silah gönderildiği iddialarının paylaşılması da herkesin dikkatini bu konuya yöneltti.
Radikal'in haberine göre, Kırıkhan-Reyhanlı yolu üzerinde (Özova Tarım civarı) Hatay İl Jandarma Komutanlığı'na gelen ihbarı değerlendiren jandarma ekipleri, İnsani Yardım Vakfı (İHH)'ya ait bir yardım tırını durdurdu.
Durdurulan tırda silah ve mühimmat olduğu iddia ediliyor.
Ancak, jandarmada arama izni bulunduğu halde tırın aranmasının engellendiği iddia ediliyor.
Hatay'da silah yüklü olduğu şüphesiyle durdurulan TIR'da iddiaya göre İHH Bölge Müdürü ve bir MİT elemanı da bulunuyor.
Jandarmanın durdurduğu TIR için MİT mensubunun arama yaptırmamakta direttiği ve aracın kendi kontrollerinde olduğunu söylediği iddia ediliyor.
Edinilen bilgiye göre Jandarma İmdat hattını arayan bir şahıs, silah yüklü bir TIR'ın Hatay'dan Kilis istikametine gideceğini ihbar etti.
İddiaya göre bir ihbarı değerlendiren jandarma, Kilis Öncüpınar sınır kapısı istikametine giden TIR'ı, Cumhuriyet Savcısının talimatıyla yol kontrol noktasında durdurdu.
Jandarmanın Suriye'ye sevk edilmek üzere depolanan silahları tespit ettiği iddia edilen TIR'da bir MİT görevlisinin de bulunduğu öne sürülüyor.
Ayrıca iddiaya göre Hatay Valisi Celalettin Lekesiz'in aracı Jandarmanın elinden almaya çalıştığı savcının ise arama kararında direndiği ifade ediliyor.
O ihbar tutanakta şu şekilde yer alıyor: "01 Ocak 2014 günü saat 16.00 sıralarında insani yardım malzemesi taşıdığı kılıfıyla içi silah dolu bir TIR Hatay'ın Reyhanlı ilçesinden Kilis iline doğru yola çıkacağı, Sevkiyatın yapılacağı aracın plakasının 06 BR 8860 olduğu, dorsesinin ise 06 DE 3290 olduğu.".
İHH İnsani Yardım Vakfı Basın Koordinatörü Serkan Nergis, "silah dolu TIR" iddiasını Twitter hesabından yalanladı.
Nergis, "İHH'ya geldiği ve içerisinde mühimmat bulunduğu iddia edilen aracın vakfımız ile herhangi bir ilgisi yoktur." dedi.
