Hatay İl Jandarma Komutanlığı'na gelen ihbarı değerlendiren jandarma ekiplerinin durdurduğu bir yardım tırında silah ve mühimmat bulunduğu iddia ediliyor.
İHH o TIR'la ilgili açıklama yaparak TIR'ın İHH ile alakasının olmadığı belirtildi.
Olayla ilgili 3 kişinin gözaltına alındığı iddia edildi.
Hatay'ın Kırıkhan İlçesi'nde ihbar üzerine durdurulan TIR'da, gıda malzemelerinin arasında çok sayıda roket ve mühimmat bulunduğu, 3 kişinin gözaltına alındığı ileri sürüldü.
Hatay İl Jandarma Komutanlığı'na bugün öğle saatlerinde yapılan ihbar üzerine, bir yardım kuruluşuna ait olduğu ileri sürülen TIR, Kırıkhan İlçesi Güzelce Jandarma Karakolu yakınlarında durduruldu.
TIR'da bulunan ve kendisinin MİT görevlisi olduğunu söyleyen kişi, iddiaya göre TIR'ı aratmak istemedi.
Buna karşın kontrolden geçirilen TIR'da, gıda maddeleri arasında gizlenen roket başlıkları ile silah ve mühimmat bulunduğu iddia edildi.
Silah ve mühimmata el konulup konulmadığı öğnilemezken, tutanak tutulduktan sonra TIR'ın saat 21.00 sıralarında Kilis yönüne yoluna devam ettiği belirtildi.
Suriye'ye insani yardım taşıdığı ileri sürülen TIR'da yapılan aramada askeri mühimmat, hücum yelekleri, elektronik cihazlar ve bazı yaşam malzemeleri ele geçirildi.
TIR detaylı incelenmek üzere jandarma karakoluna çekildi.
TIR'ın sürücüsü ile biri Suriye uyruklu, biri Türk toplam 3 kişi gözaltına alındı.
Jandarmaya gelen ihbar, tutanakta şu şekilde yer aldı: "01 Ocak 2014 günü saat 16.00 sıralarında insani yardım malzemesi taşıdığı kılıfıyla içi silah dolu bir TIR Hatay'ın Reyhanlı ilçesinden Kilis iline doğru yola çıkacağı, Sevkiyatın yapılacağı aracın plakasının 06 BR 8860 olduğu, dorsesinin ise 06 DE 3290 olduğu."
İHH'nın merkezine de bölgedeki ekiplerine de böyle bir yardım gönderildiğine dair bir bilgi olmadığı gibi, bölge ekiplerimiz Kırıkhan Jandarma birimine giderek olay yerinde İHH ile alakalı herhangi bir aracın söz konusu olmadığını teyit etmiştir.
Hatay İl Jandarma Komutanlığı avukatlarımıza İHH ile ilgili bir bilgi olmadığını bildirmiştir.
Adana'da 7 Kasım 2013'te polisin yüklü miktarda uyuşturucu sevk edileceği ihbarı üzerine Metal Sanayi'ye yaptığı baskında aranan TIR'da yüklü miktarda roket başlığı ele geçirilmişti.
Şakirpaşa Polis Merkezine götürülerek sayımı yapılan roket başlıklarıyla ilgili Adana Valisi Hüseyin Avni Coş yaptığı açıklamada, TIR'da ele geçirilen roket başlıklarının 935 adet olduğunu bir kısmının Konya'da, bir kısmı da Adana'da üretildiğini saptandığını ve Suriye'ye gönderilmek istendiğini açıklamıştı.
Emniyet Genel Müdürlüğü de konuyla ilgili yaptığı açıklamada, "Yapılan inceleme sonucunda, bu malzemelerin basında yer aldığı gibi roket başlığı olmadığı, havan mermisi kovanına benzediği anlaşılmıştır." denildi.
Olayla ilgili göz altına alınan 10 kişiden 3'ü tutuklanırken 7 kişi tutuksuz yargılanmak üzere serbest bırakılmıştı.
