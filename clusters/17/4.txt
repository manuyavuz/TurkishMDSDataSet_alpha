CHP Antalya Milletvekili Deniz Baykal, TBMM Başkanı Cemil Çiçek'le yaptığı görüşmenin ardından basın açıklaması yaptı.
Baykal, 'Siyasal, hukuksal bir kilitlenme var.
Çatışmanın yumuşayacağına dair bir işaret yok.
Hepimiz bir anahtar arayışını zorunlu görüyoruz' dedi.
Baykal'ın Cumhurbaşkanı Abdullah Gül ile yarın saat 13.00'de yapacağı görüşme ise önümüzdeki haftaya ertelendi.
Anayasal krizin ekonomiye yansıdığını söyleyen Baykal, "Siyasal, hukuksal bir kilitlenme var.
Çatışmanın yumuşayacağına dair bir işaret yok.
Hepimiz bir anahtar arayışını zorunlu görüyoruz.
Aslında bu anahtar yaşanan krizi aşmanın yolu siyasi mekanizmaları çalıştırmaktır.
Anahtarlardan biri parlamentodur.
Parlamento elbette yürütmeye yardımcı olacaktır ama bazen parlamentonun yürütmeyi yönlendirmeye ihtiyacı çıkabilir.
Anayasamız cumhurbaşkanlığımızı böyle sıkıntı dönemlerde çözüm olarak düşünmüştür.
Cumhurbaşkanlığı bunun için vardır, etkinlik sergilemelidir.
Siyasal mekanizmaları yeni bir duyarlılıklar harekete geçirilmesi gerektiğini düşünüyorum.
Meclis başkanımızla paylaştım.
Cumhurbaşkanı ile de paylaşacağım." dedi.
Baykal, Türkiye'nin bu durumdan bir arınma çıkarması gerektiğini vurgulayarak, açıklamasına şu şekilde devam etti;
"Hepimizin de bağımsız tarafsız etkin bir yargıya ihtiyacı vardır.
Bu krizden o yargıya ulaşmalıyız.
Gerçek bir demokrasi işletmeliyiz.
İnsan hak ve özgürlüklerinin saygı gördüğü ve gerekli güvencelere sahip olduğu bir demokratik yapıyı, yasamanın, yargının ve yürütmenin dengesinin sağlıklı kurulduğu bir demokrasiyi bu krizden çıkarmalıyız.
Bu krizden herkesin zarar gördüğü açıktır.
Kimse bu krizden kendisi için daha elverişli bir ortam beklememelidir.
Herkes kaybedecektir.
Önemli olan milletin ülkenin kazanmasıdır.
Elimizdeki mekanizmaları işletmeliyiz.
Yasamadır, parlamentodur, cumhurbaşkanıdır.
Bu konuda anlayışımı meclis başkanımızla paylaştım.
Onun da konuyu takip ettiğini gördüm.
Belli bedelleri ödeyerek daha iyi bir ortama arınılmış yargının işlediği bir Türkiye diliyorum.
Başarabileceğimizi sanıyorum.".
Başbakan'la bir görüşme programı olmadığını söyleyen Deniz Baykal, "Yarın saat 13.00'da konutta Cumhurbaşkanı Gül'le görüşeceğim.
Yararlı göreceğim her teması gerçekleştirebilirim, bununla ilgili kafamda hiçbir engel yok.
Yer alan bütün iddiaların araştırılmasına inanıyorum.
Hiçbir iddiayı yok saymadan krizi oluşturan oluşumları inceleyerek ilerlemeli.
Gerekeni yapmalıyız" dedi.
Baykal, "Bütün bu krizi somut kurumların etrafına çekerek yapamayız.
Yaşanan kriz tarafların hiçbirinin kazançlı çıkmayacağını bize göstermiştir.
Kimsenin kazançlı çıkamayacağı bir durumda bizim değerlendirmemiz lazım.
Hiçbir iddiayı reddetmeden içeriğine bakabilmeliyiz." diyerek sözlerini tamamladı.
Deniz Baykal'ın Cumhurbaşkanı Abdullah Gül ile yarın saat 13.00'de yapacağı görüşme, önümüzdeki çarşamba 16.30'a ertelendi.
