CHP lideri Kemal Kılıçdaroğlu'nun ardından Meclis Başkanı Cemil Çiçek'le görüşen CHP Milletvekili Deniz Baykal, yolsuzluk ve rüşvet operasyonunun ardından yaşanan krizi aşmak için üç seçenek bulunduğunu söyledi.
Baykal, yarın da Cumhurbaşkanı Gül ile görüşecek.
CHP Antalya Milletvekili Deniz Baykal'ın görüşme trafiği sabah saatlerinde başladı.
Deniz Baykal, sabah saatlerinde önce CHP Genel Başkanı Kemal Kılıçdaroğlu ile bir araya geldi.
CHP Antalya Milletvekili Baykal, saat 12.30'da da TBMM Başkanı Cemil Çiçek'le görüştü.
Çiçek'le görüşmesinin ardından açıklama yapan Baykal, krizi aşmak için üç yol bulunduğunu söyledi.
TBMM ve Çankaya Köşkü'ne çağrıda bulunan Deniz Baykal, özetle şunları söyledi: "Anayasal, siyasal bir kilitlenme var.
Çatışmanın yumuşayacağı işaret yok.
Kilitlenmeyi aşacak bir anahtar ihtiyacı tüm vatandaşların gönlünde yatıyor.
Aslında bu anahtar siyasettir.
Siyasal mekanizmaları çalıştırmaktır.
Yaşanan krizi aşmak için siyaseti işletmek gerekir.
Siyasetin iki temel anahtarı var.
Biri parlamentodur.
Parlamento yeni bir anlayış içine girmelidir.
Parlamento, yürütmeyi yönlendirmesine gerek duyulabilir.
Bir başka mekanizma, cumhurbaşkanlığıdır.
Cumhurbaşkanlığı bu günler için vardır.
Çıkış yolunun bir an önce ortaya konulmasına ihtiyaç var.
Bu krizden Türkiye bir arınma çıkarmalıdır.
Bu kriz, arınmanın yolu açabilir.
Türkiye bu süreçten yargının tarafsızlığı ve bağımsızlığını anlayarak çıkılmalıdır.
Hepimizin de bağımsız, tarafsız, etkin bir yargıya ihtiyaç var.
Bu krizden o yargıya ulaşmalıyız.
Üçüncü olarak, gerçek demokrasiyi işletmeliyiz.
Gerçek demokrasiyi bu krizden çıkarmalıyız.
Bu mümkün müdür, mümkündür.
Bu kriz kimseye yarar getirmez, herkes kaybedecektir.
Önemli olan ülkenin kazanmasıdır.".
Baykal, yarın saat 13.00'te de Çankaya Köşkü'ne çıkarak Cumhurbaşkanı Abdullah Gül'le biraraya gelecek.
