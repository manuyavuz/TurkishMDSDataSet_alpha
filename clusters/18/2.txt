Çalışma ve Sosyal Güvenlik Bakanı Faruk Çelik, çok sayıda çalışanı ilgilendiren kıdem tazminatı konusundaki çalışmaların tarafların cesur bir adım atamadığını belirterek, "Bu nedenle başka bahara kaldı" dedi.
Çalışma ve Sosyal Güvenlik Bakanı Faruk Çelik, Anadolu Ajansı Editör Masası'na konuk oldu.
AA editörlerinin gündeme ilişkin sorularını yanıtlayan Çelik, 'Ekonomi bakanlarımızla biraraya gelip asgari ücretin bir geçim ücreti değil, bunun bir koruma ücreti olduğunu ele alacağız.
Bu bakışın kamuda nasıl ele alınacağı konuşulacağız' dedi.
Bakan Çelik, 'Sosyal güvenlikte prim gelirlerimizi 101 milyar lira öngörürken, 105 milyar lira olarak gerçekleşti.
Yaklaşık 4 milyar lira fazla tahsilat oldu' ifadelerini kullandı.
Kıdem tazminatı konusunda tarafların cesur bir adım atamadığını belirten Çelik, 'Bu nedenle başka bahara kaldı.' diye konuştu.
Çelik, şöyle devam etti: 'Tekrar kamuyu büyütmek gibi bir amacımız yok.
Kamuda çalışan işçi sayısı 350 bindi, şimdi 170 bin civarında.
Kamuda toplam çalışan sayısı yaklaşık 3 milyon, bu yüksek bir rakam değil.'
Bakan Çelik 17 Aralık'ta düzenlenen operasyona da dikkati çekerek 'Operasyonun amacı başarılarımızı gölgelemek' dedi.
