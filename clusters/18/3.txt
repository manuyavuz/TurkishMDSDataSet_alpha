Bakan Faruk Çelik, kıdem tazminatı konusuna ilişkin çalışmanın rafa kalktığını söyledi.
'Bireysel hesaba dayanan kıdem tazminatına' ilişkin  çalışma bir süredir yürütülüyordu.
Ancak taraflar anlaşamadı, bu nedenle çalışma rafa kalktı.
Çalışma ve Sosyal Güvenlik Bakanı Faruk Çelik, Anadolu Ajansı Editör Masası'na konuk oldu.
Çelik, "Ekonomi bakanlarımızla biraraya gelip asgari ücretin bir geçim ücreti değil, bunun bir koruma ücreti olduğunu ele alacağız.
Bu bakışın kamuda nasıl ele alınacağı konuşulacağız" dedi.
Bakan Çelik, "Sosyal güvenlikte prim gelirlerimizi 101 milyar lira öngörürken, 105 milyar lira olarak gerçekleşti.
Yaklaşık 4 milyar lira fazla tahsilat oldu" ifadelerini kullandı.
Kıdem tazminatı konusunda tarafların cesur bir adım atamadığını belirten Çelik, "Bu nedenle başka bahara kaldı." diye konuştu.
Çelik, şöyle devam etti: "Tekrar kamuyu büyütmek gibi bir amacımız yok.
Kamuda çalışan işçi sayısı 350 bindi, şimdi 170 bin civarında.
Kamuda toplam çalışan sayısı yaklaşık 3 milyon, bu yüksek bir rakam değil.
İş Sağlığı ve Güvenliği Yasası, iş kazasında bildirim zorunluluğunu getirdi.
Daha önce 100 işçiden 17 işçi hayatını kaybederken, şimdi 100 işçiden 7'si hayatını kaybediyor.
İş kazalarındeki ölümler azaldı ama bunu yeterli bulmuyoruz.
Oranın daha da azalmak için çalışıyoruz."
Bakan Çelik 17 Aralık'ta düzenlenen operasyona da dikkati çekerek "Operasyonun amacı başarılarımızı gölgelemek" dedi.
