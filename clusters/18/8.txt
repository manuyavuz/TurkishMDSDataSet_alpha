Çalışma hayatını yakından ilgilendiren kıdem tazminatı konusu düzenlemesi rafa kalktı.
Uzun zamandır gündemde olan yeni kıdem tazminatı düzenlemesi tarafların anlaşamaması nedeniyle rafa kaldırıldı.
Çalışma ve Sosyal Güvenlik Bakanı Faruk Çelik, "Kıdem tazminatı konusunda taraflar cesur bir adım atamadı.
Bu nedenle başka bahara kaldı."
Yaklaşık 11 milyon çalışanı ilgilendiren yeni düzenlemede bireysel hesaba dayanan bir kıdem tazminatı sistemi oluşturulması amaçlanıyordu.
Fakat tarafların uzlaşamaması sonucunda kıdem tazminatında yapılması ön görülen düzenlemeler rafa kalktı.
Konuyla ilgili olarak açıklama yapan Çalışma ve Sosyal Güvenlik Bakanı Faruk Çelik, "Kıdem tazminatı konusunda taraflar cesur bir adım atamadı.
Bu nedenle başka bahara kaldı" dedi.
Öte yandan kamuya alınacak yeni çalışanlarla ilgili olarak da konuşan Çelik, kamuyu büyütmek gibi bir planları olmadığını söyledi.
Çelik, "Tekrar kamuyu büyütmek gibi bir amacımız yok.
Kamuda çalışan işçi sayısı 350 bindi, şimdi 170 bin civarında.
Kamuda toplam çalışan sayısı yaklaşık 3 milyon, bu yüksek bir rakam değil" ifadelerini kullandı.
