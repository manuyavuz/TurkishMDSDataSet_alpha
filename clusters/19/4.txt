Konya'nın Ereğli İlçesi'nde henüz nüfusa kayıt ettirilmeyen 40 günlük Ayaz bebek, camları olmayan evlerinde zatürreden yaşamını yitirdi.
Olay, Konya'nın Ereğli ilçesi Taşbaşı Mahallesi Elmacı Sokak'taki 2 katlı kerpiç evde meydana geldi.
İkiye bölünmüş olan evin tek odalı bölümünde oturan ve eşi askerde olan 2 çocuk annesi Maviş Eşme, önceki gece saat 03.30 sıralarında bebeği Ayaz'ı emzirmek için uyandı.
Maviş Eşme, henüz nüfusa kayıt ettirmediği oğlunu yatağında hareketsiz halde buldu.
Bebeğin öldüğü saptandı.
Konya Adli Tıp Kurumu'nda otopsi yapılan Ayaz bebeğin, zattüreden öldüğü anlaşıldı.
Maviş Eşme'nin çocuklarıyla kaldığı odanın pencere camlarının bir bölümü kırık olduğu için naylonla örttüğü, ailenin akrabaların yardımıyla geçimini sağladığı belirtildi.
