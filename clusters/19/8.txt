Konya'da 40 Günlük Bebek Kerpiç Evde Soğuktan Öldü.
Konya'nın Ereğli ilçesinde, 40 günlük oğlu Ayaz'ı, ölü olarak bulan acılı anne, "Odada sadece odun yakıyordum.
Akşamları soğuk oluyordu." dedi.
Konya'nın Ereğli İlçesi'nde emzirmek için uyandığında, henüz nüfusa kayıt edilmeyen 40 günlük oğlu Ayaz'ı, ölü olarak bulan acılı anne 21 yaşındaki Maviş Meşe, "Odada sadece odun yakıyordum.
Akşamları soğuk oluyordu.
Saat 22.00'e kadar yanıyordu, daha sonra sönüyordu ve bizde uyuyorduk" dedi.
2 çocuğu ile birlikte camları kırık olduğu için naylonla örtülü tek odalı kerpiç evde kalan Maviş Eşme, eve yaklaşık 40 gün önce taşındıklarını, daha önce ise tarlada çadırda kaldıklarını söyledi.
Taşbaşı Mahallesi Elmacı Sokak'ta 2 katlı kerpiç evin 1'inci katında ikiye bölünmüş olan tek odalı bölümünde oturan ve eşi askerde olan 2 çocuk annesi Maviş Eşme, dün saat 03.30 sıralarında bebeği Ayaz'ı emzirmek için uyandı.
Maviş Eşme, henüz nüfusa kayıt ettirmediği oğlunu yatağında hareketsiz ve burundan kan gelmiş görünce çığlık attı.
Üst katta ve bitişindeki evde kalan yakınları yardıma koştu.
Ancak Ayaz bebeğin öldüğü anlaşıldı.
Aile sabah saatlerinde ise defin işlemleri için ölüm raporu almak üzere Ereğli 2 Nolu Sağlık Ocağı'na gitti.
Eve gelen sağlık görevlileri, vücudunda darp, yara ve boğulma izi bulunmayan Ayaz, ölümünden şüphelenip, polise haber verildi.
Ayaz, bebeğin yapılan otopsisinde ise zattüreden öldüğü anlaşıldı.
Ayaz bebeğin cenazesi bugün ailesi, Ereğli Kaymakamlığı'na bağlı Sosyal Yardımlaşma Ve Dayanışma Vakfı yetkilileri ile Toplum Destekli Polislerin katılımıyla Meydanbaşı Mezarlığı'na defnedildi.
Çocukları 2.5 yaşındaki Berat Ulak ve Ayaz ile tek odalı kerpiç evde kalan Maviş Eşme'nin dini nikahla yaşadığı eşi Onur Ulak'ın Çanakkale'de vatani görevini yaptığı belirtildi.
Yaşadıkları dramı anlatan Maviş Eşme, yaz aylarında tarlalarda çalışmak üzere Adana'dan Niğde'ye geldiğini söyledi.
Orada pancar ve fasulye tarlasında çalışıp çadırda kaldıklarını belirten Maviş Eşme, kış ayında havuç toplamak için Ereğli'ye geldiklerini, ancak kar yağdı için de çalışamadıklarını ifade etti.
Burada akrabalarıyla 2 katlı kerpiç evi kiraladıklarını ve kendisinin de birinci kattaki tek odalı evde kaldığını ifade eden Maviş Eşme, Ereğli de geçimlerini hurda ve kağıt toplayarak sağladığını ancak Ayaz bebeğin yeni doğduğu için kendisinin kağıt ve hurda toplayamadığını söyledi.
Aynı binayı paylaştıkları üvey kız kardeşi ve diğer akrabalarının yardımıyla geçimini sağladığını ifade eden Maviş Eşme, oğlunun ölümüyle ilgili şunları söyledi Sabaha karşı kalktım.
Bebeğimin burnundan kan geldi ve ölü olduğunu gördüm.
Çocuğumu bir hafta önce hastaneye götürdüm.
Herhangi bir hastalığı yoktu.
Odada sadece odun yakıyordum.
Akşamları soğuk oluyordu.
Saat 22.00'a kadar yanıyordu ve sonra sönüyordu.
Bizde uyuyorduk.
Konya Adli Tıp'da, zattürenin ölümcül bir hastalık olduğunu ve ondan ölebileceğini söylediler.
Maviş Eşme ve üvey kardeşi Necla Gezici ile 2 katlı kerpiç evi kiralayıp, evin üst katında oturan Eşme'nin eşinin akrabası Şevket Gezici, Biz Ereğli'ye havuç toplamaya gelmiştik.
Kar yağınca toplayamadık.
Bizde hep birlikte bu evi 150 liraya kiraladık.
Kirayı hepimiz ortak ödüyoruz.
Şu an geçimimize de kağıt ve hurda toplayarak geçiriyoruz.
Evi ilk kiraladığımızda çoğu pencereler kırıktı.
Bizde çocukların üşümemesi için naylon örtük.dedi.
Ayaz bebeğinin otopsisine katılan Konya Cumhuriyet Savcısı Yakup Şahin, bebeğinin ölüm nedeninin zattüre olduğunu belirtti.
Adli Tıp Kurumu uzmanları da Ayaz bebeğin Ölüm Belgesi'nde, 'Ölüm Şekli' bölümünde 'Doğal ölüm' yazılı olduğunu hatırlatarak, ölüm şeklinin doğal ya da adli olarak ikiye ayrıldığını bebeğin ölümünün de adli vaka olmadığından doğal ölüm olarak yazıldığını, 'Ölüm Nedeni' bölümünün de boş olduğuna dikkat çekerek, bunun da zattüreden öldüğünü anlaşılmasına rağmen savcılık patoloji raporuyla birlikte yazmak için bu bölümü boş bırakmış olabileceğini belirtti.
Ayaz, bebeğin ailesinin bulunduğu evi ziyaret eden Ereğli Kaymakamı Şakir Erden, ailenin yaklaşık 40 gün önce Ereğli geldiğini hatırlatarak, şunları söyledi: İkametgah bilgilerini değiştirmeye yönelik bir talebi yok.
Vakfımıza da yardım için müracaat ve talebi yok.
Gece gelip eve baktığımızda evde vakfımıza ait 14-15 torba kömür gördük.
Bunu vatandaşımız başka bir yerden temin etmiş.
Ama vakfa ait kömürlerimiz var.
Odun ve tutuşturucu dediğimiz parçalar var.
Sobalar yanıyordu ve bende oturduğumda çok sıcak oldu ve üzerimdeki ceketi çıkarttım.
Yanmayan bir soba durumu yok.
Teknik olarak şüpheli ölüm gibi görülüyor.
Adli Tıp da, önümüzdeki süreçte gerçek ölüm nedeni açıklanacak.
Ailenin yardım için Kaymakamlığa her hangi bir müracaatının olmadığını ifade eden Erden, Kaymakamlığa gelip müracaat yok.
Hiçbir şey yok.
100 bin nüfuslu bir yer.
Bizim gireni çıkanı 'X-Ray' cihazından geçirecek bir durumumuz da yok.
Bence vatandaş bu konuda biraz ihmal etmiş diye düşünüyorum dedi.
Şevket Gezici de, üzerinde vakıfa ait bilgilerin bulunduğu kömürleri Ereğli'ye ilk gelindiğinde para karşılığında bir vatandaştan aldığını öne sürdü.
