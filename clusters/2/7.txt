Güney Afrika'nın ilk siyahi cumhurbaşkanı ve dünyada ırkçılıkla mücadelenin sembol ismi Nelson Mandela 95 yaşında dün vefat etti.
Bayrakların bugünden itibaren yarıya indirildiği Güney Afrika'da, 10 günlük yas ilan edildi.
Mandela'nın 15 Aralık'ta toprağa verileceğini duyuruldu.
Uzun süredir hastanede gözetim altında tutulan Mandela ırkçı politikaların mağduru olarak hayatının 27 yılını hapiste geçirmişti.
Nobel Barış ödüllü liderin mücadelesi ülkesindeki ayrımcı rejimin yıkılmasını netice vermişti.
Uzun süredir tedavi gören, Güney Afrika'nın ilk siyah cumhurbaşkanı Nelson Mandela 95 yaşında hayata gözlerini yumdu.
Özgürlük simgesi olan ve hayatını ırkçılıkla mücadeleye adayan Mandela, akciğer enfeksiyonu sebebiyle 3 ay kadar hastanede yatmış, daha sonra tedavi sürecine evinde devam etmek üzere taburcu olmuştu.
27 yıl boyunca inandığı değerler adına hapiste yatmak zorunda kalan efsane lider, 1990 yılında serbest kalmıştı.
1993 yılında Nobel Barış Ödülü'ne de layık görülen Mandela, 1994 yılında Güney Afrika'nın ilk kez ırk ayrımı yapılmaksızın insanların oy kullanabildiği demokratik seçimlerinde cumhurbaşkanı olmuştu.
Bir barış sembolü olan lider 1999 yılına kadar bu görevini yürüttü.
2004 yılının Haziran ayında ise, 86. yaş günü öncesi resmi olarak 'toplumsal hayattan' emekliye ayrıldığını söylemiş ve kamuoyunda daha az görünür olmuştu.
Fakat insan hakları ve özgürlükle ilgili açıklamalarıyla her zaman dünya çapında saygı gösterilen bir figür olarak kaldı.
Mandela'nın hayatını ve politik görüşlerini, 1963'te Rivonia davasında kendisini savunurken kullandığı "Hayatım boyunca kendimi Afrikalı insanların mücadelesine adadım.
Beyazların baskısıyla ve siyahların baskısıyla da savaştım." sözlerinde bulmak mümkün.
Mandela'nın ölüm haberini dünyaya ülkenin bugünkü cumhurbaşkanı Jacob Zuma, Güney Afrika devlet televizyonundan duyurdu.
Zuma efsane liderin ardından "Ulusumuz en değerli çocuğunu kaybetti." açıklamasını yaptı.