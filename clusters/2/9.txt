Güney Afrika Cumhurbaşkanı Jacob Zuma, ülkenin ilk siyahi cumhurbaşkanı Nelson Mandela'nın öldüğünü açıkladı.
95 yaşındaki Mandela akciğer enfeksiyonunun nüksetmesi sonucu hastaneye kaldırılmıştı.
Hayatını, Güney Afrika'da uygulanan ırk ayrımcılığına karşı mücadeleye adayan adayan ve bu uğurda 27 yılını hapiste geçiren efsane lider Nelson Mandela'nın ölümü üzerine, cenazesi toprağa verilinceye kadar ülkede yas ilan edilirken, Güney Afrika Bayrakları, ülke genelinde yarıya indirildi.
Ölüm haberinin duyulmasından sonra Johannesburg ve Soweto'da ellerinde Güney Afrika bayrakları bulunan büyük kalabalıklar toplandı.
Mandela'nın Soweto'daki eski evinin önünde toplanan kalabalık sabaha kadar nöbet tuttu.
Nelson Mandela için Johannesburg'un eteklerindeki 95 bin kişi kapasiteli Ulusal Stadyum'da bir anma etkinliği düzenlenecek.
Mandela'nın naaşı sonra başkent Pretoria'da 3 gün süreyle katafalka konacak.
Nelson Mandela, köyü Kunu'da toprağa verilecek.
Mandela'nın ölüm haberini televizyonda duyuran Güney Afrika Cumhurbaşkanı Jacob Zuma, "Ulusumuz en büyük evladını yitirdi" dedi.
Mandela "Huzur içinde aramızdan ayrıldı" diyen Zuma, "Nelson Mandela'yı büyük yapan şey, onu insan yapan şeydi.
Onda gördüğümüz şey kendimizde aradığımızdır." diye konuştu.
Zuma, "Sevgili Güney Afrikalılar, Nelson Mandela bizi bir araya getirdi ve biz ona bir arada hoşça kal diyeceğiz." dedi.
1992 yılında Atatürk Uluslararası Barış Ödülü'ne layık görülen Mandela, ödülü kabul etmedi.
Mandela'ya 1962'de Lenin Barış Ödülü, 1979'da Nehru Ödülü, 1981'de Bruno Kreisky İnsan Hakları Ödülü,1983 'te UNESCO'nun Simon Bolivar Ödülü verildi.
1993'te Nobel Barış Ödülü'nü, Eylül 1989 Eylül-Mayıs 1994 arası Apartheid'ın son döneminde Güney Afrika Cumhuriyeti devlet başkanlığı yapan De Klerk ile birlikte aldı.
Ulusal Konseyi siyasi partisinin başkanı olan Nelson Rolihlahla Mandela Güney Afrika'da 1994'ten 1999'a kadar ilk defa tüm halkın katıldığı seçimlerde Güney Afrika Cumhuriyeti'nin ilk siyahi devlet başkanı olmuştu.
Bantu dillerine ait olan Kosa (Xhosa) dilini konuşan Tembu (Thembu) kabilesinde, kabile şefinin oğlu olarak doğan Mandela, Fort Hare Üniversitesi ve Witwatersrand Üniversitesi'nde hukuk eğitimi gördü.
Johannesburg'un ilçelerinde yaşarken anti-sömürgeci görüşe dahil oldu ve ANC'ye katılarak bu partinin gençlik kolunun kurucu üyesi oldu.
Ulusal Parti, Apartheid'ı 1948'de uyguladığında, ANC'nin 1952'deki Başkaldırı Mücadelesi (Defiance Campaign)'nde göze çarptı ve Halk Kongresinde buna bağlı olarak Transvaal ANC koluna başkan olarak seçildi.
Avukat olarak çalışırken sürekli olarak tutuklandı.
Başlangıçta şiddet içermeyen protestolar olacağını söylemesine rağmen Güney Afrika Komünist Partisi ile işbirliği yaparak 1961'de devlet hedeflerine bombalama yapan militan Umkhonto we Sizwe (MK)'yi kurdu.
1962'de tutuklandı ve "Hükümeti alaşağı etmek için komplo kurmak ve sabotaj etmek" suçlamasıyla ömür boyu hapis cezasına çarptırıldı.
Mandela cezasını önce Robben Adası'nda daha sonra Pollsmoor Hapishanesinde çekti.
Bu esnada salıverilmesi için 1990'da yani 27 yıl sonra onay verilecek uluslararası bir kampanya düzenlendi.
Hapishaneden çıktıktan sonra ANC başkanı olan Mandela otobiyografisini yazdı ve başkan F.W.
de Klerk ile 1994'de tüm halkın katıldığı ve ANC'nin büyük çoğunlukla kazandığı bir seçimin kurulması Apartheid'ın sona erdirilmesi için görüşmelere sebep oldu.
Devlet Başkanı olarak yeni bir anayasa oluşturdu ve toprak reformu, yoksullukla mücadele ve sağlığın iyileştirilmesi gibi politikaları uygularken Doğruluk ve Uzlaşma Komisyonu'nu geçmişte yaşanan insan hakları ihlalini araştırması için oluşturdu.
Uluslararası olarak Libya ve Birleşik Krallık arasında olan Lockerbie Faciası görüşmeleri sırasında arabulucu olarak rol oynadı.
İkinci bir seçime katılmayı reddetti ve yerine seçimle yardımcısı Thabo Mheki geçti.
Mandela daha sonra ulusal lider olarak hayır işlerinde yer aldı ve daha çok yoksullukla ve AIDS ile mücadele etti.
Mandela, anti-sömürgeci ve anti-apartheid görüşü ile uluslararası beğeni topladı ve 1993'deki Nobel Barış Ödülü, Amerika Birleşik Devletleri Başkanlığı Özgürlük Madalyası ve Sovyet Lenin Nişanı da dahil olmak üzere 250'nin üzerinde ödül kazandı.
Güney Afrika'da "Ulusun Babası" olarak görülmekte, aynı zamanda çoğunlukla Kosa Kabilesi ismi olan Madiba olarak da anılmaktaydı.