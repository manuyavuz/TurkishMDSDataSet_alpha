Türkiye o anneyi konuşuyor.
Gölcük'te 2 aylık bebeğini evde bırakıp tatile gitti, bebek öldü.
Aile ve Sosyal Politikalar Bakanı Fatma Şahin, bebekle ilgili inceleme başlatıldığını açıkladı.
Seçil M.D'nin ifadesi de şaşkınlık yarattı.
Bebeğini evde bırakıp 9 günlüğüne tatile giden genç kadın şunları söyledi: 'Hamileliğimi çevremden ve ailemden gizledim.
İstenmeyen bir hamilelik yaşadım.
Ancak hamile olduğumu öğrendiğimde kürtaj için zaman geçmişti.
Bu nedenle hamileliğimi herkesten sakladım.
Ailemin bebekten haberi olmadığı için Hatay'a götüremedim.
Karnını iyice doyurup Hatay'a gittim.
Birkaç güne dönecektim.
Ama olmadı.
Öleceği hiç aklıma gelmemişti.
Uyuyup uyanır, verdiğim mama yeter diye düşündüm.
Eve geldiğimde ilk aklıma gelen şey onu doyurmak oldu.
Ancak hareketsiz yatıyordu.
Hazırladığım mamayı içmeyince doktora götürdüm, öldüğünü söylediler.'
Aile ve Sosyal Politikalar Bakanı Fatma Şahin, bebekle ilgili inceleme başlatıldığını açıkladı.
Kocaeli Gölcük'teki olayın ayrıntıları da netleşiyor.
Sınıf öğretmeni anne, ölüme terk ettiği ve ismini Berk koyduğu iki aylık gayrimeşru bebeğini ailesinden de gizlemiş.
Bebeğin babası olduğu iddia edilen polis memuru ilişki kurduğu öğretmenin daha önce evlenip boşandığını öğrenince ilişkisini kesmiş.
İddiaya göre olay şöyle gelişti: Gölcük Yazlık'taki bir ilkokulda sınıf öğretmeni olan ve 2 yıl önce evlilik yapan ve boşanan Seçil M.D. (34), Adana'da görev yapan polis memuru T.A. ile ilişkiye girdi.
Seçil M.D., bu ilişkiden hamile kaldı.
Ancak, polis memuru T.A., D.'nin daha önce evlenip boşandığını öğrenince ilişkisini kesti.
Öğretmen D., hamile kaldığını herkesten sakladı ve karnındaki bebeği de aldırmak istemedi.
Seçil M.D., bebek 35 haftalık olunca Gölcük Necati Çelik Devlet Hastanesi'nde erken doğum yaptı.
Hayati tehlikesi bulunan bebek, Gölcük'teki hastanede küvez bulunmadığı için Gebze Özel Yüzüncü Yıl Hastanesi'ne sevk edildi.
Bebek, burada 19 gün küvezde kaldı.
Bebek iyileşince hastane bebeği anne Seçil M.D.'ye teslim etti.
Seçil M.D., resmi kimlik çıkarmadığı ancak ismini Berk koyduğu öğrenilen bebeğini evine getirerek bakmaya başladı.
Gayri meşru ilişkiden doğurması sebebiyle, bebeği kendi ailesinden de sakladı.
D.'nin, bebeği çevresinden de gizlediği, bebeğinin olmasına rağmen okuldaki görevini sürdürdüğü kaydedildi.
Seçil M.D., okula gidince iddiaya göre bebeği arkadaşlarına bıraktı.
D., 9 günlük Kurban Bayramı tatili için Hatay'ın Erzin ilçesindeki ailesinin yanına gitmek için bilet aldı.
D., tatile çıkarken bebeği evde yalnız bıraktı.
D.'nin bebeğin düşmemesi için yanlarına yastık koyduğu öğrenildi.
Gölcük savcılığının olayı polisin elinden aldığı ve tahkikatı kendisinin yürütmeye başladığı öğrenildi.
Seçil M.D.'nin ifadesinde, 'Herhangi bir psikolik tedavi görmüyorum.
Bu doğrultada ilaç da kullanmıyorum.' dediği öğrenildi.
Seçil M.D.'nin psikolijik tedavi gördüğüne dair belge ve bulguya da ulaşılamadı.
Ancak yapılan araştırmada, Seçil M.D.'nin eğitim camiasında dengesiz davrandığı ileri sürüldü.
Seçil M.D.'nin 'Neden bebeği evde bırakıp tatile gittin?' sorusuna ise cevap vermediği kaydedildi.
Ancak zanlının avuktanının uyarması üzerine D.'nin 'Bebeği Hale diye bir arkadaşıma bıraktım.
Anahtarı da ona verdim.
O gelip ara sıra bakacaktı' dediği iddia edildi.
Ancak yapılan araştırmada böyle bir ismin bulunmadığı kaydedildi.
