Kocaeli'nin Gölcük ilçesinde, bir ilkokulda sınıf öğretmeni olan anne 2 aylık erkek bebeğini evde tek başına bıraktı ve Kurban Bayramı tatilini geçirmek için memleketi Adana'ya gitti.
Tatil dönüşü, açlık ve susuzluktan ölen bebeğini hareketsiz olduğu gerekçesiyle hastaneye götürdü.
Doktorların durumu polise bildirmesi üzerine anne Seçil M.D. (34) gözaltına alındı ve sevk edildiği mahkeme tarafından tutuklandı.
Gölcük'teki bir ilkokulda sınıf öğretmeni olan ve önce bir evlilik yapıp boşanan Seçil M.D., iddiaya göre, Adana'da Çevik Kuvvet ekibinde görevli bir polis memuru ile ilişkiye girdi.
Seçil M.D.'nin bu ilişkiden iki ay önce erkek bebeği dünyaya geldi.
Seçil M.D, iddiaya göre Kurban Bayramı tatili öncesi bebeğini evde yalnız bırakarak 9 günlüğüne memleketi Adana'ya gitti.
9 günlük bayram tatili sırasında tek başına evde bırakılan bebek, açlık ve susuzluktan öldü.
Geçen cumartesi günü Adana'dan Gölcük'ün Yüzbaşılar Mahallesi'ndeki evine gelen Seçil M.D., iddiaya göre ölen bebeğinin karnını doyurmak istedi.
D., bebeğin hareket etmediğini fark edince Gölcük Necati Çelik Devlet Hastanesi'ne götürdü.
Bebeğin öldüğünü belirleyen doktorlar hemen polise haber verdi.
Hastanede yapılan ön otopside, bebeğin açlık ve susuzluğa bağlı yaşamını yitirdiği belirlendi.
Bebeğin cesedi, kesin ölüm nedeninin belirleneceği otopsinin yapılması için İstanbul Adli Tıp Kurumu'na gönderildi.
Öğretmen Seçil M.D.'nin polise verdiği ifadede, evde bebeği tek başına bırarak Adana'ya gittiğini söylediği öğrenildi.
Emniyette işlemleri tamamlanan öğretmen Seçil M.D., dün akşam saatlerinde Gölcük Adliyesi'ne sevk edildi.
Şüphelinin tutuklanarak cezaevine gönderildiği öğrenildi.KOMŞULARI ŞOKE OLDUKorkunç olayı duyan komşuları ise adeta şoke oldu.
Olayın meydana geldiği sokakta oturan Mehmet Çoban, olayı gazetecilerden öğrencince şoke oldu.
Çoban, "Hiçbirşey bilmiyorum.
Dün polis ekipleri geldi, ben başka olaylar var diye düşündüm.
Burada oturuyorum, ancak bayram dolaysıyla olaylardan koptuk.
Olayı sizden duyuyorum.
Eğer gerçek durumsa çok korkunç.
Öyle bir şeyi ben babayım yaşamak istemem." dedi.
Apartman görevlisi Mehmet Kaya ise olaydan polis ekipleri gelince haberdar olduğunu anlattı.
Kaya, şunları kaydetti: "Öğretmen bizim apartmanda oturuyordu.
Burada bir seneden fazladır ikamet ediyordu.
Her gün sık görmüyordum.
Doğumundan haberim olmadı.
Sonra da bebeğini görmedim.
Olayın olduğu gün haberim oldu.
O gün çatıdaydım aşağıda hareketlilik vardı olayı duydum.
Öğretmen hanım, tatilde yoktu.
Çocuğu evde yalnız bırakıp tatile çıkmış.
Bebeği aç bırakmış.
Bebek ölmüş.
Bebeğin ağlama sesini duymadık.
Bina yalıtımlı belki ondandır.
Koku da gelmedi."
Apartman görevlisi Kaya, Seçil M.D.'nin ailesini hiç görmediğini, ara sıra yanına bir bayanın geldiğini ifade etti.
Kaya, zanlının psikolojik durumu hakkında da bilgi sahibi olmadığını aktardı.
Kaya, olayı duyunca üzüldüğünü, bebeğe yazık olduğunu belirtti.
