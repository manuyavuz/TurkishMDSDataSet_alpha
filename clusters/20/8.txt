Türkiye'yi sarsan Gölcük'teki bir ilkokulda sınıf öğretmeni olan annenin, 2 aylık erkek bebeğini evde tek başına bırakarak, Kurban Bayramı tatiline gitmesiyle bebeğin açlık ve susuzluktan ölmesinin ayrıntıları netleşti.
Öğretmen anne, ölüme terkettiği ve ismini Berk koyduğu iki aylık gayrimeşru bebeğini ailesinden de gizlemiş.
Bebeğin babası olduğu iddia edilen polis memuru ilişki kurduğu öğretmenin daha önce evlenip boşandığını öğrenince ilişkisini kesmiş.
İddiaya göre olay şöyle gelişti: Gölcük Yazlık'taki bir ilkokulda sınıf öğretmeni olan ve 2 yıl önce evlilik yapan ve boşanan Seçil M.D. (34), Adana'da görev yapan polis memuru T.A. ile ilişkiye girdi.
Seçil M.D., bu ilişkiden hamile kaldı.
Ancak, polis memuru T.A., D.'nin daha önce evlenip boşandığını öğrenince ilişkisini kesti.
Öğretmen D., hamile kaldığını herkesten sakladı ve karnındaki bebeği de aldırmak istemedi.
Seçil M.D., bebek 35 haftalık olunca Gölcük Necati Çelik Devlet Hastanesi'nde erken doğum yaptı.
Hayati tehlikesi bulunan bebek, Gölcük'teki hastanede küvez bulunmadığı için Gebze Özel Yüzüncü Yıl Hastanesi'ne sevk edildi.
Bebek, burada 19 gün küvezde kaldı.
Bebek iyileşince hastane bebeği anne Seçil M.D.'ye teslim etti.
Seçil M.D., resmi kimlik çıkarmadığı ancak ismini Berk koyduğu öğrenilen bebeğini evine getirerek bakmaya başladı.
Gayri meşru ilişkiden doğurması sebebiyle, bebeği kendi ailesinden de sakladı.
D., bebeği çevresinden de gizlediği, bebeğinin olmasına rağmen okuldaki görevini sürdürdüğü kaydedildi.
Seçil M.D., okula gidince iddiaya göre bebeği arkadaşlarına bıraktı.
D., 9 günlük Kurban Bayramı tatili için Hatay'ın Erzin ilçesindeki ailesinin yanına gitmek için bilet aldı.
D., tatile çıkarken bebeği evde yalnız bıraktı.
D.'nin bebeğin düşmemesi için yanlarına yastık koyduğu öğrenildi.
Gölcük savcılığının olayı polisin elinden aldığı ve tahkikatı kendisinin yürütmeye başladığı öğrenildi.
Seçil M.D.'nin verdiği ifadesinde, "Herhangi bir psikolik tedavi görmüyorum.
Bu doğrultada ilaçta kullanmıyorum." dediği öğrenildi.
Seçil M.D.'nin psikolijik tedavi gördüğüne dair belge ve bulguya da ulaşamadığı öğrenildi.
Ancak yapılan araştırmada, Seçil M.D.'nin eğitim camisında dengesiz davrandığı ileri sürüldü.
Seçil M.D.'nin 'Neden bebeği evde bırakıp tatile gittin?' sorusuna ise cevap vermediği kaydedildi.
Ancak zanlının avuktanının uyarması üzerine D.'nin 'Bebeği Hale diye bir arkadaşıma bıraktım.
Anahtarı da ona verdim.
O gelip ara sıra bakacaktı.' dediği iddia edildi.
Ancak yapılan araştırmada böyle bir ismin bulunmadığı kaydedildi.
Geçen cumartesi günü Hatay Erzin'den Gölcük'ün Yüzbaşılar Mahallesi'ndeki evine gelen Seçil M.D., tatilin 4 yada 5'inci günü açlık ve susuzluktan ölen bebeğinin karnını doyurmak istedi.
D., bebeğin hareket etmediğini fark edince Gölcük Necati Çelik Devlet Hastanesi'ne götürdü.
Bebeğin öldüğünü belirleyen doktorlar hemen polise haber verdi.
Hastanede yapılan ön otopside, bebeğin açlık ve susuzluğa bağlı yaşamını yitirdiği belirlendi.
Bebeğin cesedi, kesin ölüm nedeninin belirleneceği otopsinin yapılması için İstanbul Adli Tıp Kurumu'na gönderildi.
Seçil M.D., önceki gün akşam saatlerinde Gölcük Adliyesi'ne sevk edildi ve buradan tutuklanarak cezaevine gönderildi.
Ölen bebek, kimse almazsa Gölcük'te defnedilecek.
Gölcük'de, bir ilkokulda sınıf öğretmeni olan annenin tatile gittiği sırada evde tek başına bıraktığı ve açlık ve susuzluktan ölen 2 aylık bebek, kimse almazsa Gölcük'teki Asri Mezarlığı'nda toprağa verilecek.
Gölcük Necati Çelik Devlet Hastanesi yetkilileri, bebeğin hastanelerinde 1 kilo 750 gram olarak dünyaya geldiğini söyledi.
Yetkililer, annenin ölen bebeğini geçen pazar günü hastaneye getirdiğini, ancak hastaneye gelen bebeğin 3-4 gün önce öldüğünün belirlendiğini ifade etti.
Yetkililer, bebeğin defni için gerekli olan resmi işlemlerinin tamamlandığını ancak cezaevinde bulunan annenin definle ilgili kararını sormak için girişimde bulunulduğunu, bunun sonucuna göre hareket edeceklerini aktardı.
Bebek, ailenin yakınlarından kimse almazsa Gölcük Asri Mezarlığı'nda toprağa verilecek.
Gölcük'de bebeğini evde tek başına bırakan Ana Sınıfı Öğretmeni Seçil D..
bayramı Hatay'ın Erzin ilçesinde bulunan baba evinde geçirmiş.
Olayın duyulmasının ardından Seçil D.'nin Erzin'de yaşayan anne ve babası evi terk etti.
Yeni Mahallede bulunan evde ikamet eden emekli öğretmenlerin komşularla ilişkisinin iyi olmadığı öğrenildi.
Emekli öğretmenler baba Caner ve anne Sultan D.'nin Yeni Mahallede bulunan iki katlı evde yaşadıkları öğrenildi.
Olayın duyulmasının ardından bilgi almak için gazetecilerin gittiği evde kimsenin olmadığı görüldü.
İki katlı evde kimse ile görüşmeden kendi hallerinde bir hayat yaşadıkları öğrenilen ailenin komşu ilişkilerinin iyi olmadığı iddia edildi.
30 yıl önce Karaçal olan soyadını değiştiren aile Mahmutlu Mahallesinden şimdiki oturdukları eve taşınmış.
