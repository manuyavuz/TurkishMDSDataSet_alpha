Asgari Ücret Tespit Komisyonu, 2014'te geçerli olacak yeni asgari ücreti belirledi.
Çalışma ve Sosyal Güvenlik Bakanı Çelik, asgari ücrete yüzde 6+5 oranında zam yapıldığını açıkladı.
Asgari ücrette 16 yaş altı ve üstü sınırı uygulamasına son verdiklerini belirten Çelik, asgari ücretin 2014'ün ilk altı ayında 846 net ve 1071 lira brüt; ikinci altı ay ise net 891 ve brüt 1131 lira olarak belirlendiğini duyurdu.
Bakan Çelik tarafından yapılan açıklama şu şekilde: "16 yaş altı ve 16 yaş üstü sınır uygulamasına son veriyoruz.
Tek asgari ücret uygulaması geçerli olacak.
Asgari ücret, 2014 yılının ilk 6 ayında yüzde 5'lik artış ile 846 TL'ye çıktı.
Bürüt olarak net 1071 TL'ye çıkması konusunda bir karar alındı.
İkinci 6 ay içinse, yüzde 6'lık bir artış net olarak 891 TL.
Bürüt olarak 1134 TL bekar bir işçi için bu artışlar öngörülmüştür.
2014 yılındaki toplam artış, yani yıllık artış oranı ise yüzde 11 düzeyine ulaşmıştır."
Gelir vergisinin 4 çocuktan 3 çocuğa indirildiğini de açıklayan Çelik, 3 çocuğu olandan gelir vergisi alınmayacağını da belirtti.
Geçen yıl, asgari ücret yılın ilk 6 ayı için yüzde 4.1, ikinci 6 ay içinse yüzde 4.4 artırılmıştı.
Asgari ücrette 2013 yılındaki ortalama artış ise yüzde 8.61 olmuştu.
Öte yandan Asgari Ücret Tespit Komisyonunda, Türk-İş'in gündeme getirdiği 16 yaşını doldurmamış işçiler için ayrı olarak belirlenen asgari ücretin kaldırılması teklifi kabul edilmişti.
Buna göre 16 yaş ayrımı kaldırılacağı için, 16 yaşını doldurmamış işçiler Ocak ayında hem 16 yaş üstü asgari ücrete yükseltilecek hem de yeni zam oranını alacakları için daha yüksek bir ücret artışı alacaklar.
