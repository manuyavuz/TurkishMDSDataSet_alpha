2014 yılının asgari ücret rakamı belli oldu.
Asgari Ücret Tespit Komisyonu, 2014'te geçerli olacak yeni asgari ücreti belirledi.
Çalışma ve Sosyal Güvenlik Bakanı Çelik, asgari ücrete yüzde 6+5 oranında zam yapıldığını açıkladı.
Asgari ücrette 16 yaş altı ve üstü sınırı uygulamasına son verdiklerini belirten Çelik, asgari ücretin 2014'ün ilk altı ayında 846 net ve 1071 lira brüt; ikinci altı ay ise net 891 ve brüt 1134 lira olarak belirlendiğini duyurdu.
Çalışma ve Sosyal Güvenlik Bakanı Faruk Çelik, Asgari Ücret Tespit Komisyonu'nun Bakanlıkta gerçekleştirdiği toplantı sonrası 2014 yılında geçerli olacak asgari ücreti açıkladı.
Çelik, yaptığı açıklamada, asgari ücretin, dünyanın pek çok ülkesinde uygulanan ve işçilere daha az ücret verilmesini yasaklayan önemli bir sosyal politika aracı olduğunu belirtti.
Bu yıl Asgari Ücret Tespit Komisyonu'nun yaptığı çalışmalarda aldığı bazı tavsiye kararlarının olduğunu hatırlatan Çelik, bunların gerçekleştirilmesi için çalışmalara başlanacağını söyledi.
Çelik, 3 çocuğu olandan gelir vergisinin alınmayacağını da dile getirdi.
Çalışma ve Sosyal Güvenlik Bakanı Faruk Çelik, "Asgari ücreti bir geçim ücreti değil, koruma ücreti olarak esas aldığınızda ve yüzde 11'lik artışı ekonomik verileri dikkate aldığınızda bunu olumlu bir gelişme olarak ele almak lazım" dedi.
Çalışma ve Sosyal Güvenlik Bakanı Faruk Çelik, Bakanlıkta düzenlediği basın toplantısında 2014 yılında uygulanacak asgari ücreti açıkladı.
Asgari ücretin 11 Avrupa ülkesini bırakacak bir düzeye ulaştığını belirten Çelik, "Asgari ücret, sosyal koruma ücretidir.
Bunun altında bir ücretin çalışana teklif edilmemesi anlamını taşıyan bir ücrettir.
Enflasyon önümüzdeki yıl 5.3 iken, asgari ücretin yüzde 11'ler düzeyinde artırılması hükümetin bu konuya bakışını özetlemektedir.
Kesimlerin bundan memnun olmamalarını saygıyla karşılıyoruz.
Şartlarımızı işverenlerle birlikte daha da zorladık" diye konuştu.
Türk-İş Genel Eğitim Sekreteri Nazmi Irgat, "Kısmen de olsa 4 çocuktan 3 çocuğa inmesini de yararlı görüyoruz.
Asgari ücretin, insanın onuruyla yaşayacağı ücret olmadığı, TÜİK'in objektif kurallarının burada işlemediği için Türk-İş olarak muhalefet ediyoruz" dedi.
TİSK Yönetim Kurulu Üyesi Metin Demir, asgari ücrette beklenilen oranın üstünde bir artışın yapıldığına işaret ederek, "2014 yılı ile ilgili beklentimiz 5.3'tü, şu an açıklanan rakam bunun 2 katına tekabül ediyor.
Ancak bir oy birliği ihtiyacı vardı.
Biz de şartlarımızı zorlayarak bu asgari ücret kararını oy birliğiyle razı olduk" şeklinde konuştu.
Bir soru üzerine Bakan Çelik, "Asgari ücret 891 TL'ye yükselecek.
Binlerce çalışan asgari ücretin çok üzerinde çalışıyor.
Asgari ücreti bir geçim ücreti değil, koruma ücreti olarak esas aldığınızda yüzde 11'lik artışı ekonomik verileri dikkate aldığınızda bunu olumlu bir gelişme olarak ele almak lazım" ifadelerini kullandı.
