Çalışma ve Sosyal Güvenlik Bakanı Faruk Çelik asgari ücreti açıkladı.
Çelik 'Asgari ücret yılın ilk 6 ayı için yüzde 5, ikinci ay içinse yüzde 6 artırılmıştır" dedi.
Asgari Ücret Tespit Komisyonu, 2014'te geçerli olacak asgari ücreti belirlemek üzere beşinci kez toplandı.
Çalışma Bakanı Faruk Çelik, asgari ücreti açıklamak için basın toplantısı düzenledi.
Çelik, "Bu yıl aldığımız kararlardan biri asgari ücrette 16 yaş sınırı uygulamasına son veriyoruz.
Çıkan bir diğer karar da, üç çocuğu olandan gelir vergisi alınmayacak.
Asgari Ücret Tespit Komisyonumuz 2014 yılında uıygulanacak olan asgari ücret 2014 yılının ilk 6 ayında yüzde 5'lik artış olacak.
İlk 6 ayda net 846 TL, brüt 1.071 TL olacak.
İkinci 6 ayda yüzde 6'lık bir artış olacak.
Net 891 TL, brüt 1.134 TL olacak.
2014 yılında toplam artış yüzde 11 olacak" dedi.
2014 yılının ilk 6 ayında yüzde 5 artışla Net: 846 TL  Brüt: 1071 TL
2014 yılının ikinci 6 ayında yüzde 6 artışla Net:891 TL Brüt: 1134 TL
Asgari ücret, halen 16 yaşından büyük bekar bir işçi için brüt 1021 lira 50 kuruş, net 803 lira 68 kuruş olarak uygulanıyor.
16 yaşından küçükler için brüt 877 lira 50 kuruş net 700 lira 73 kuruş olan asgari ücret, kapıcılar için ise brüt bin 21 lira 50 kuruş, net 868 lira 27 kuruş düzeyinde bulunuyor.
Asgari ücretten 16 yaşından büyük işçiler için 217 lira 82 kuruş, 16 yaşından küçük işçiler için 176 lira 77 kuruş, kapıcılar için ise 153 lira 23 kuruş kesinti yapılıyor.
Asgari ücretin işverene toplam maliyeti 16 yaşından büyük işçiler için bin 190 lira 5 kuruş, 16 yaşından küçük işçiler için bin 22 lira 29 kuruş, kapıcılar içinse bin 190 lira 5 kuruşu buluyor.
Geçen yıl, asgari ücret yılın ilk 6 ayı için yüzde 4,1, ikinci 6 ay içinse yüzde 4,4 artırılmıştı.
Asgari ücrette 2013 yılındaki ortalama artış ise yüzde 8,61 olmuştu.
