Milyonlarca kişinin merakla beklediği 2014 yılı asgari ücret rakamları belli oldu.
Yüzde kaç zam geldi.Yeni asgari ücreti Bakan Faruk Çelik duyurdu.
Asgari ücretin 2014'ün ilk 6 ayında yüzde 5, ikinci 6 ayında ise yüzde 6 arttırılması kararlaştırıldı.
Buna göre, asgari ücret yeni yılın ilk 6 ayında net 846 lira, ikinci 6 ayında ise net 891 lira olurken, mevcutta yaklaşık 803 lira olan asgari ücrete 43 lira zam yapıldı.
Çalışma ve Sosyal Güvenlik Bakanı Faruk Çelik, asgari ücretin 2014 yılının ilk 6 ayında yüzde 5'lik ücret artışıyla net 846 lira, brüt olarak bin 71 liraya çıkması konusunda karar alınmış bulunuyor.
İkinci ay için yüzde 6 artış oldu.
Bekar bir işçide net 891 lira, brüt bin 134 lira artışlar geçerli olacak.
Yıllık artış oranın ise yüzde 11 düzeyine ulaştığını açıkladı.
"Asgari Ücret Tespit Komisyonu yaptığı çalışmalarla bazı tavsiye kararlar aldı.
Bizde bunu Hükümet olarak değerlendirdik ve yerinde bulduk.
Bunların gerçekleştirilmesi için çalışmalara hemen başlayacağız.
Bu yıl oy çokluğuyla asgari ücrette '16 yaş altı' ve '16 yaş üstü' uygulamasına son veriyoruz.
Bundan böyle tek asgari ücret uygulaması gerçekleştirilecek.
Ayrıca asgari geçim indirimi uygulamasını çalışanların lehine genişlettik.
Dört çocuktan üç çocuğa indirmiş bulunuyoruz.
Yani üç çocuğu olandan gelir vergisi alınmayacak."
