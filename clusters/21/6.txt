Asgari ücret zammı belli oldu.
Çalışma ve Sosyal Güvenlik Bakanı Faruk Çelik, "Asgari ücretin 2014 yılının ilk 6 ayında yüzde 5'lik ücret artışıyla net 846 lira, brüt olarak bin 71 liraya çıkması konusunda karar alınmış bulunuyor.
İkinci ay için yüzde 6 artış oldu.
Bekar bir işçide net 891 lira, brüt bin 134 lira artışlar geçerli olacak.
Yıllık artış oranın ise yüzde11 düzeyine ulaştı" dedi.
Asgari Ücret Tespit Komisyonu 2014'te geçerli olacak asgari ücreti belirlemek üzere Çalışma ve Sosyal Güvenlik Bakanlığı'nın Reşat Moralı Konferans Salonunda beşinci kez toplandı.
İşçi tarafını Türk-İş'in, işveren tarafını ise TİSK'in temsil ettiği toplantının ardından, Bakan Çelik komisyonun belirlediği rakamı açıklamak üzere salona geldi.
Bakan Çelik, asgari ücretteki 16 yaş ayrımının kaldırıldığını belirterek, asgari geçim indirimi uygulamasının çalışan lehine genişletildiğini, dört çocuğu olandan alınmayan gelir vergisinin üç çocuğu olanı da kapsayacağını söyledi.
Çelik, "Asgari ücretin 2014 yılının ilk 6 ayında yüzde 5'lik ücret artışıyla net 846 lira, brüt olarak bin 71 liraya çıkması konusunda karar alınmış bulunuyor.
İkinci ay için yüzde 6 artış oldu.
Bekar bir işçide net 891 lira, brüt bin 134 lira artışlar geçerli olacak.
Yıllık artış oranın ise yüzde 11 düzeyine ulaştı" açıklamasında bulundu.
Geçen yıl, asgari ücret yılın ilk 6 ayı için yüzde 4,1, ikinci 6 ay içinse yüzde 4,4 artırılmıştır.
Asgari ücrette 2013 yılındaki ortalama artış ise yüzde 8,61 olmuştu.
Asgari ücret, halen 16 yaşından büyük bekar bir işçi için brüt bin 21 lira 50 kuruş, net 803 lira 68 kuruş olarak uygulanıyor.
