Asgari Ücret 43 Lira Arttı!
Asgari ücrete toplamda yüzde 11 zam yapıldı.
İlk altı ay net 846 TL, ikinci altı ay ise 891 TL oldu.
16 yaş altı ve 16 yaş üstü uygulaması kaldırılıyor.
2014 yılının asgari ücreti belli oldu.
Asgari ücrete 2014 yılı ilk 6 ayında yüzde 5, ikinci altı ay için ise yüzde 6 artış ücret yapıldı.
Yani ilk altı ay net 846 TL, ikinci altı ay ise 891 TL oldu.
Toplamda artış oranı yüzde 11.
Asgari ücrette 16 yaş altı ve 16 yaş üstü uygulaması kaldırılıyor.
Asgari geçim uygulamasında 4 çocuk sınırı 3 çocuğa indirildi.
Böylece 3 çocuklu aileden gelir vergisi alınmayacak.
Çalışma ve Sosyal Güvenlik Bakanı Faruk Çelik'in başkanlığında toplanan komisyon, 5'i işçi, 5'i işveren, 5'i de devlet temsilcisi olmak üzere 15 kişiden oluşuyor.
Komisyonda işçi tarafını Türk-İş, işveren tarafını TİSK temsil ediyor.
Geçen yıl, asgari ücret yılın ilk 6 ayı için yüzde 4,1, ikinci 6 ay içinse yüzde 4,4 artırılmıştı
Asgari ücret, halen 16 yaşından büyük bekar bir işçi için net 803 lira, 16 yaşından küçükler için net 700 lira.
DİSK Genel Sekreteri Arzu Çerkezoğlu ise DİSK-AR'ın son hesaplamalarına göre açlık sınırının 1121 TL yoksulluk sınırının 3 bin 544 TL olduğunu hatırlatarak asgari ücretin gelir dağılımını düzenleyici yönde belirlenmesi ve ekonomik büyümeden pay alması gerektiğini belirtti.
Türk-İş Genel Başkanı Ergün Atalay, Türkiye'de geçim standardının en düşük memur maaşına denk geldiğini, bunun altında geçinmenin zor olduğunu belirterek, asgari ücretin bin 600 liraya çıkarılmasını talep edeceklerini belirtti.
