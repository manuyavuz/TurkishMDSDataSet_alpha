Tataristan Havayollarına ait Boing-737 tipi yolcu uçağı ülkenin başkenti Kazan'da düştü.
Kazada 52 kişi hayatını kaybetti.
Moskova - Kazan seferini yapan uçağın Kazan Havalimanı'na iniş yaptığı sırada ani irtifa kaybettiği ve yere çarparak alev aldığı belirtildi.
İlk belirlemelere göre kazada kimsenin kurtulamadığı, 52 kişinin öldüğü duyuruldu.
Moskova'dan kalkan uçağın, Kazan Havalimanı'na iki kez iniş denemesi yaptığı ve üçüncü denemenin sonunda düştüğü kaydedildi.
Tataristan Cumhurbaşkanı Rüstem Minnihanov'un oğlu Irek Minnihanov ve Tataristan Güvenlik Servisi Başkanı Aleksander Antonov'un da ölenler arasında olduğu belirtildi.
Tataristan Başbakan Yardımcısı Yuri Kamaltinov, Irek'in öldüğünü teyit ederken, kaza sonrası cesetlerin kimlik tespiti ve kara kutunun bulunması için çalışmaların sürdüğünü belirtti.
