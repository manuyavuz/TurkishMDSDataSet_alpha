Mardin'in Nusaybin ilçesinde Suriye sınırından Türkiye'ye yasadışı yollardan geçmeye çalışan gruba yapılan müdahalede Suriye uyruklu 3 kişinin öldüğü bildirildi.
Mardin Valiliğinden olaya ilişkin yapılan açıklamada, "Yasadışı yollardan sınırı geçmeye çalışan bir gruba, görev değişimi maksadıyla Nusaybin'den il merkezine intikal etmekte olan Polis Özel Harekat timi tarafından Nusaybin-Kızıltepe yolunun 9. kilometresinde müdahale edilmiş, olay esnasında Suriye uyruklu 3 şahıs hayatını kaybetmiştir" denildi.
Olayla ilgili Nusaybin Cumhuriyet Başsavcılığınca adli soruşturma başlatıldığı belirtilen açıklamada, öldürülen 3 Suriyelinin cesedinin Malatya Adli Tıp Kurumuna gönderildiği kaydedildi.