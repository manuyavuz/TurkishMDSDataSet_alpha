Yüksekova'da PKK'lilerin mezar taşlarının tahrip edilmesi protestosunda iki kişi hayatını kaybetti.
ANF Haber Ajansı protesto gösterisine polisin ateş açtığını bildirdi.
Valilik açıklamasında ise eylemcilerin ateş açtığı ve polisin karşılık verdiği söylendi.
Hakkari'nin Yüksekova ilçesinde PKK'lilerin mezarlarının tahrip edilmesini protesto eden kitleyle polis arasında gerginlik yaşandı.
Bianet'e konuşan Yüksekova Haber muhabirlerinden Ömer Oğuz, çıkan olaylarda beş dakika süreyle çatışma yaşandığını ve Veysel İşbilir ile Mehmet Reşat İşbilir'in hayatını kaybettiğini söyledi.
Mehmet Reşit İşbilir, Yüksekovahaber'e göre Yüksekova Sanayi Sitesi'nde denir doğrama atölyesi var, Esnaf ve Sanaatkarlar Odası kayıtlı.
İşbilir evli ve dört çocuk babasıydı.
Yeğen Veysel İşbilir oto tamircisiydi, evli ve iki çocuk babasıydı.
Yüksekova Devlet Hastanesi'ne Yüksekova Belediye Başkanı, insan hakları örgütleri ve sivil toplum örgütleri temsilcilerinin gittiğini söyleyen Oğuz, saat 17.50 itibariyle çok sayıda vatandaşın da hastaneye geldiğini ve gerginliğin çok yüksek olduğunu, polisin hastane önünde toplanan kitleyi dağıtmak için gaz bombası kullandığını söyledi.
ANF Haber Ajansı, Yüksekova'nın Orman Mahallesi'nde 8 HPG gerillasına ait mezarlara yönelik 2 aydır saldırı olduğunu ve protestonun bu nedenle düzenlendiğini bildirdi.
ANF'nin haberine göre aralarında BDP Yüksekova İlçe Başkanı Nail Durmaz, Yüksekova Belediye Başkanı Ercan Bora, BDP'li yöneticiler, belediye meclis üyeleri, İl Genel Meclis üyeleri, MEYADER, TUHAD-FED, KURDI-DER, Gever Kültür Sanat Derneği, Barış Anneleri İnisiyatifi, mahalle muhtarlarının da olduğu binlerce kişi mezarlıkta bir araya geldi.
Burada yapılan açıklamanın ardından protesto gösterisi Oslo Oteli önünde sürdü.
Burada MEYADER Yüksekova yöneticilerinden İdris Kırkağaç açıklamada bulunarak, mezarlıkların tahrip edilmesine tepki gösterdi.
Açıklama sırasında polis herhangi bir uyarıda bulunmadan gaz bombaları ve tazyikli suyla saldırdı.
Polisin saldırısına protestoculardan taş havai fişekler ve molotofkokteyller ile yanıt verildi; çatışma bir süre devam etti.
ANF, bu sırada polisin ateş açması soncu Reşit İşbilir ve Veysel İşbilir isimli kişiler hayatını kaybettiği bilgisini geçti.
Haberde Reşit İşbilir (35) ile Veysel İşbilir'in (34) amca yeğen oldukları ve sanayide işçi oldukları bilgisine de yer verildi.
Hakkari Valiliği'nden yapılan ilk açıklamada ise iki kişinin yaralandığı iddia edildi.
Ardından yapılan açıklamada ise ''hastaneye yaralı olarak kaldırılan, Veysel İ.(34) ve Mehmet R. İ.(32) isimli şahıslar hayatını kaybetmiştir'' denerek iki kişinin öldüğü kabul edildi.
"İlimiz Yüksekova İlçesinde Oslo Kavşağı'nda saat 14:30 sıralarında sözde BTÖ şehitliklerine verilen zararları kınamak amacıyla gerçekleştirilen basın açıklamasının ardından 150-160 kişilik grubun içindeki maskeli 25-30 kişi; molotof kokteyli, el yapımı patlayıcı (EYP) ve havai fişek ile güvenlik kuvvetlerine karşı saldırıya geçmiştir.''
''Polis Çevik Kuvvet unsurları saldıran eylemci guruba gaz ve suyla müdahale etmeye başlamıştır.
Olayların başlamasından bir saat sonra da eylemciler, bu defa 8-9 uzun namlulu silahla değişik mevkilerden TOMA araçlarına ateş etmeye başlamışlardır.
''Ateş sonrası isabet alan zırhlı araçlarda önemli hasar oluşunca, Polis Özel Harekat timleri devreye sokulmak zorunda kalınmış ve şehir merkezinde silahlı çatışma meydana gelmiştir.''