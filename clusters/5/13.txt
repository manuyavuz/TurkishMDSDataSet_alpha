Hakkari'nin Yükseova İlçesi'nde düzenlenen izinsiz gösteriye polis müdahale etti.
Olaylar sırasında 2 kişi hayatını kaybetti.
Hakkari Valiliğinden yapılan açıklamada, ''Güvenlik kuvvetleriyle çatışmaya giren ve hastaneye yaralı olarak kaldırılan Veysel İ. ve Mehmet Reşit İ. isimli şahıslar hayatını kaybetmiştir" denildi.
Hakkari'de düzenlenen izinsiz gösteriye polis müdahale etti.
Olaylar sırasında iki gösterici hayatını kaybetti.
Yüksekova'da 2 kişinin yaşamını yitirdiği olaylardan sonra emniyet kaynakları video paylaştı.
Yetkililer, polisin müdahalesi sonucu ölen 2 kişinin ağır silahlı görüntülerini paylaştı.
Polis kaynakları, 20 polis aracında, çok sayıda uzın namlulu mermi izi bulunduğunu ve farklı yerlerden farklı silahlarla ateş açıldığını açıkladılar.
Hakkari Valiliğinden yapılan açıklamada, Yüksekova ilçesinin Oslo Kavşağı'nda saat 14.30 sıralarında sözde bölücü terör örgütü şehitliklerine verilen zararları kınamak amacıyla gerçekleştirilen basın açıklamasının ardından 150-160 kişilik grubun içindeki maskeli 25-30 kişinin, molotof kokteyli, el yapımı patlayıcı (EYP) ve havaifişek ile güvenlik kuvvetlerine yönelik saldırıya geçtiği belirtildi.
Polis çevik kuvvet unsurlarının, saldıran eylemci gruba gaz ve suyla müdahale ettiği vurgulanan açıklamada, şöyle denildi: "Olayların başlamasından bir saat sonra da eylemciler, bu defa 8-9 uzun namlulu silahla değişik mevkilerden TOMA'lara ateş etmeye başlamışlardır.
Ateş sonrası isabet alan zırhlı araçlarda önemli hasar oluşunca polis özel harekat timleri devreye sokulmak zorunda kalınmış ve şehir merkezinde silahlı çatışma meydana gelmiştir.
Güvenlik kuvvetleriyle çatışmaya giren ve hastaneye yaralı olarak kaldırılan Veysel İ. (34) ile Mehmet Reşit İ. (32) isimli şahıslar hayatını kaybetmiştir.
Konuyla ilgili adli makamlarca soruşturma başlatılmıştır."
Açıklamada, Hakkari'de kamu kuruluşlarınca düzenleme yapılan veya tahrip edilen herhangi bir mezarlık bulunmadığı ifade edildi.
Yüksekova'daki gösterilerin ardından polise ateş açtığı ve çıkan çatışmada hayatını kaybettiği bildirilen 2 kişinin yakınlarının Yüksekova Devlet Hastanesi önünde taşkınlık çıkarması üzerine, polis kalabalığı biber gazı kullanarak dağıttı.
Yaşamını yitiren Veysel İ. (34) ve Mehmet Reşit İ'nin (32) yakınları, olayın ardından Yüksekova Devlet Hastanesine geldi.
Kalabalığın, acil servis önünde bekleyen polislerle tartışması üzerine çıkan arbede, hastanede bulunan Yüksekova Belediye Başkanı Ercan Bora ile BDP'li bazı yöneticilerin araya girmesiyle son buldu.
Daha sonra hastane içindeki sivil kıyafetli bir polis ile ölenlerin yakınları arasında yeniden tartışma yaşandı.
Olayların hastane bahçesine sıçraması üzerine polise taşla saldıran kalabalığa biber gazıyla müdahalede bulunuldu.
Yaşanan gerginlikte hastanenin bazı camları kırıldı.