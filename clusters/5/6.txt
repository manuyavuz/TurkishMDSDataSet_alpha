Dün Hakkari'nin Yüksekova İlçesi'nde polis ile gösterici bir grup arasında çıkan olaylarda 2 kişi yaşamını yitirdi.
Polis, olaylar sırasında çekilen bir videoyu paylaştı ve öldürülen 2 kişinin elinde silah olduğunu iddia etti.
Ölüm haberinin duyulması üzerine de ölenlerin yakınları hastaneye akın etti.
Hastanede toplanan kalabalığı polis gaz bombası kullanarak dağıtmak isteyince vatandaşlar polise taş attı.
Bunun üzerine hastane boşaltıldı.
BDP Genel Başkanı Selahattin Demirtaş, bir grup partili ile birlikte Hakkari'ye gitti.
Cenazelerin hastaneye alınıp Yüksekova'ya getirilişi sırasında bir gerginlik daha yaşandı.
Gerginlik sırasında polis basınçlı su ve plastik mermi kullandı.
Buradaki olaylar BDP'li yöneticilerin devreye girmesi ile yatıştırıldı.
Hakkari'nin Yükseova İlçesi'nde Mezopotamya Yakınlarını Kaybeden Ailelerle Yardımlaşma Dayanışma Derneği (MEYA-DER) üyelerinin, PKK'lılara ait mezarların tahrip edildiğini öne sürerek yaptığı basın açıklamasının ardından başlayan olaylar bir süre sonra büyüdü.
Polisle göstericiler arasında çıkan çatışmada 34 yaşındaki Veysel İşbilir ile 32 yaşındaki Mehmet Reşit İşbilir ağır yaralandı ve kaldırıldıkları hastanede öldü.
Ölenlerin amca - yeğen oldukları belirtildi.
Ölüm haberinin duyulması üzerine de ölenlerin yakınları hastaneye akın etti.
İlçede gerginlik daha da tırmandı, ve hasta çevresinde önlem alan polislerin gitmesini istedi.
Polis buradan ayrılmayınca kalabalığın tepkisi saldırıya dönüştü.
Güvenlik güçleri göz yaşartıcı bomba kullanınca hastanede ve çevredekiler zor anlar yaşadı.
Atılan taşlar ve polisin müdahalesi sırasında hastanenin camları da kırıldı.
Yüksekova'da çıkan olaylarda hayatını kaybeden Mehmet Reşit İşbilir ile Veysel İşbilir'in cenazelerinin bulunduğu Yüksekova Devlet Hastanesi'nde polis ile vatandaş arasında gerginlik tırmandı.
Hastanede toplanan kalabalığı polis gaz bombası kullanarak dağıtmak isteyince vatandaşlar polise taş attı.
Polis, müdahale sırasında gaz bombası kullanınca hastanede tedavi gören hastalar tahliye edildi.
Çıkan olaylarda polis güvenlik odası ateşe verilirken, olayların son bulmasının ardından cenazeler otopsi için Van'a gönderildi.
Barış ve Demokrasi Partisi (BDP) Eş Genel Başkanı Selahattin Demirtaş, dün akşam Halkaların Demokratik Partisi (HDP) Eş Genel Başkanı Ertuğrul Kürkçü ve HDP'nin İstanbul Belediye Başkan Adayı Sırrı Süreyya Önder BDP İstanbul İl Başkanlığının düzenlediği dayanışma yemeğine katıldı.
Okmeydanı'nda bir restaurantta düzenlenen yemekte konuşan BDP Eş Genel Başkanı Selahattin Demirtaş, Yüksekova'daki olaylarda ölen iki kişiye Allah'tan rahmet ve yakınlarına baş sağlığı diledi.
Demirtaş, "Bu partimize, partililerimize, halkımıza, gençlerimize yönelik ilk saldırı değil, maalesef ki tanık olduğumuz ilk katliam değil.
Kürt halkı onuruyla yaşamaya karar verdiği günden bu yana coğrafyamızın her metrekaresinde, her sokağında, her mezrasında tanık olduğumuz vahşetin bir parçasıdır Yüksekova'da yaşananlar.
Barış için elini değil bütün vücudunu taşın altına koymuş Kürde düşen yine katliamdır.
Daha birkaç gün öncesine kadar Diyarbakır çıkarmasıyla bütün Türkiye'ye barış mesajları verenlerin bu katliama karşı tepkilerini merak ediyoruz duymak istiyoruz" dedi.
"Hakkari'den Edirne'ye kadar artık analar ağlamıyor artık barış süreci var diyenlere buradan sormak istiyorum" diyen Demirtaş, konuşmasını şöyle sürdürdü: "Hakkari'de analar ağlıyor.
Bu anaları bizzat sizin emrinizle işbaşına gelmiş olan kirli politikanızı uygulayanlar ağlatıyor.
Eğer barşı mesajında samimimyseniz şimdi Yüksekova'da yaşanan katliama karşı hükümet olarak Başbakan olarak ne diyeceğinizi merak ediyoruz, duymak istiyoruz.
Hakkari Valiliği'nin yaptığı gibi çatışmada öldürülmüş iki kişi olarak mı açıklayacaksınız, yoksa 34 ve 32 yaşında amca yeğen, Yüksekova oto sanayisinde çalışan iki işçinin katledilmesi vesilesiyle halkımızdan özür mü dileyeceksiniz.
Bunu duymak istiyoruz."
Yüksekova Devlet Hastanesi acil servisine polislerin gaz attığını iddia eden Demirtaş, "Hastanenin camlarını çerçevesini indirip oradaki cenazeleri zorla alıp kaçırıp Van'a götürüyorlar.
Biz çıkıp ne güzel süreç var analar ağlamıyor diyeceğiz.
Kusura bakmayın biz iki yüzlü değiliz.
Barışa canımız feda ama bu zulme karşı da karşınızda göreceğiniz şey 7'den 70'e direniş için söz vermiş Kürt olacaktır.
Karşınızda başka şey göremeyeceksiniz.
Kısmet olursa yarın (bugün) Yüksekova'da olacağız.
Hem cenazelerimize hem halkımıza sahip çıkacağız.
Barışa ve sürece sahip çıkmak isteyenleri de Yüksekova'da yaşanan katliam vesilesiyle seslerini yükseltmeye davet ediyoruz" dedi.
"Analar ağlamıyormuş.
Sadece Gezi olaylarında 7 kişinin anasını ağlattınız.
Medeni Yıldırım'ı Lice'de katlettiniz anasını ağlattınız" diyen Demirtaş sözlerini şöyle tamamladı: "Orada operasyonları durdurmuş ama polis her yerde halka saldırıyor.
Yüksekova Devlet Hastanesi aciline kar maskeleriyle özel harekat polisleri baskın düzenliyor.
Bir halk cenazelerine sahip çıkacak buna bile tahamül gösteremiyor.
Bunlar barış istemiyor mu merak ediyorum.
Hakkari Valisi, İçişleri Bakanı, Başbakan oradaki o polislerden hesap soracak mı sormayacak mı merak ediyoruz.
Orada provakasyon varsa bu polisler size bağlı değilse kime bağlıysa onu ortaya çıkarıp hesabını soracaksınız.
Hangi yüzle hangi inançla süreçle ilgili barışla ilgili konuşacağız.
Biz bu katliamın üstünün örtülmesine asla müsaade etmeyeceğiz".