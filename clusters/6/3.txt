Galatasaray ile Fatih Terim'in yolları ayrıldı.
Sarı-kırmızılı yönetim, dün yaptığı toplantının ardından başarılı teknik direktörün sözleşmesini feshetme kararı aldı.
Bu kararın ardından yönetim de detaylı bir açıklama yaptı.
Galatasaray ile Fatih Terim'in yolları ayrıldı.
Sarı-kırmızılı yönetim, dün yaptığı toplantının ardından başarılı teknik direktörün sözleşmesini feshetme kararı aldı.
Fatih Terim'in 4 maç için Milli Takım'a da teknik direktörlük yapmaya başlamasından sonra, Galatasaray yönetiminde bazı isimler bu durumdan huzursuz olmuştu.
Sarı-kırmızılı yönetim, Terim'in söleşmesini iki yıl uzatma kararı almıştı.
Ancak Terim, buna sıcak bakmamış ve imza atmamıştı.
Son olarak Terim'in, başkan Ünal Aysal'ın telefonlarına çıkmadığı iddia edilmiş, Aysal da bir iletişimsizlik yaşandığını doğrulamıştı.
Bu gelişmeler üzerine Galatasaray Yönetim Kurulu bugün "Terim" gündemi ile toplandı.
2 buçuk saat süren ve sert tartışmaların da yaşandığı toplantıdan, Fatih Terim ile yolların ayrılması kararı çıktı.
Terim, 3. kez göreve geldiği Galatasaray'ı son iki sezonda lig şampiyonluğuna taşırken, geçen sezon Şampiyonlar Ligi'nde de çeyrek final oynattı.
Galatasaray, Fatih Terim ile yolları ayırma kararını KAP'a bildirdikten sonra resmi siteden de bir açıklama geldi!
Sarı-kırmızılı yönetim, tecrübeli teknik adamla ayrılık nedenini işte bu açıklama ile bildirdi...
Galatasaray Yönetimi, Fatih Terim ile yollarını ayırma kararı aldıktan sonra sarı-kırmızılı kulüp resmi siteden bir açıklama yayımladı.
Açıklamada şu ifadelere yer verildi; "Son günlerde Profesyonel Futbol Tamımızla ilgili yaşanan gelişmeler, bugün düzenlenen Galatasaray Sportif A.Ş. (Kulüp) ve Şirketimizin kurucu ve hakim hissedarı olan Galatasaray Spor Kulübü Derneği Yönetim Kurullarında ayrı ayrı müzakere edilerek değerlendirilmiştir.
Yönetim Kurullarımızın sözleşmesini iki yıl uzatma kararı almasına cevaben Teknik Direktörümüz Sayın Fatih Terim'in kendisine yapılan yeni sözleşme önerisini kabul etmediğini açıklamış olması Yönetim Kurulumuza yeni çözümler aramak konusunda önemli bir sorumluluk yüklemiş bulunmaktadır.
Yaşanan gelişmeler Galatasaray'ın tüm sportif başarılarının temelinde yer alan Galatasaray değerlerine zarar verecek aşamaya gelmiştir.
Yönetim Kurulumuz her şeyden önce bu değerlerin korunması ve gelecek kuşaklara aktarılması sorumluluğu altındadır.
Galatasaray'ın tarihsel süreçte oluşmuş yönetim şekli gerek kurum içi hiyerarşi bakımından gerekse görev, sorumluluk ve yetkilerin dağıtımı bakımından kuşku ve tereddüt götürmeyecek ölçüde bellidir ve nettir.
Bu sorumluluğun gereği olarak camiamızın daha fazla yıpratılmasını engellemek amacıyla Yönetim Kurullarımız oybirliği ile Sayın Terim'in sözleşmesinin feshi için kendisine bildirimde bulunulması kararı almıştır.
Bu kararın Şirketimiz, Kulübümüz ve de Sayın Terim için hayırlı olacağı umuduyla, Sayın Terim'e Kulübümüze verdiği hizmetlerinden ötürü teşekkür eder, Milli Takım'ın başında devam edeceği kariyerinde elde edeceği başarıların tüm camiamızı gururlandıracağının bilinmesini isteriz."
