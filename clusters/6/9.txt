Galatasaray Kulübünde gerçekleştirilen yönetim kurulu toplantısında Fatih Terim ile yolların ayırma kararı aldı.
Galatasaray Basın Sözcüsü Şükrü Ergün; "Fatih Terim ile yollarımızı ayırdık" açıklamasını yaptı.
Vatan Spor'un edindiği bilgiye göre, G.Saray yönetimi, oy birliği ile Terim'in görevine son verdi..
Nedeni ise G.Saray yönetimini tanımamadığı ve yönetimde Adnan Nas ile Ebru Köksal'ın Terim'in gitmesi için başını çeken ekibin; "Bir hoca nasıl başkanın telefonunu açmaz..
Kimse Galatasaray Başkanı'ndan büyük değil" dedikleri öğrenildi.
Galatasaray'dan Fatih Terim konusunda KAP'a gönderilen açıklamada "Şirketimiz Yönetim Kurulu, 24.09.2013 tarihinde yapmış olduğu toplantıda profesyonel futbol takımımızın teknik direktörlük görevini yürüten Sn.Fatih Terim'in sözleşmesinin feshedilmesine oybirliği ile karar vermiştir." denildi.
Bilindiği gibi, Real Madrid maçı sonrasında yönetici Adnan Nas'ın "Gitsin şimdi Fenerbahçe'yi de çalıştırsın" sözü, Terim ile yönetim arasındaki uçurumu hepten dikleştirmişti.
Adnan Nas'ın bu çıkışı sonrasında Beşiktaş maçı öncesinde ise Başkan Ünal Aysal'ın telefonlarına ve mesajına cevap vermeyen Fatih Terim'in bu tutumu ipi koparma noktasına getirdi.
Yöneticilerin de büyük bir bölümü, Fatih Terim'in Milli Takımı çalıştırmasından rahatsız olmalarının yanısıra son tavrı ile Ünal Aysal'a büyük saygısızlık ettiği görüşünde olmaları Fatih Terim ile yol ayrımına gitmede fitili ateşledi.
Başkan Aysal'ın konuyu akşam yapılan yönetim kurulu toplantısına dile getirdi ve Fatih Terim ile yolların ayrılmasına karar verildi.
İşte sarı kırmızılı kulüp tarafından yapılan yazılı açıklamanın tam metni: Son günlerde Profesyonel Futbol Tamımızla ilgili yaşanan gelişmeler, bugün düzenlenen Galatasaray Sportif A.Ş. (Kulüp) ve Şirketimizin kurucu ve hakim hissedarı olan Galatasaray Spor Kulübü Derneği Yönetim Kurullarında ayrı ayrı müzakere edilerek değerlendirilmiştir.
Yönetim Kurullarımızın sözleşmesini iki yıl uzatma kararı almasına cevaben Teknik Direktörümüz Sayın Fatih Terim'in kendisine yapılan yeni sözleşme önerisini kabul etmediğini açıklamış olması Yönetim Kurulumuza yeni çözümler aramak konusunda önemli bir sorumluluk yüklemiş bulunmaktadır.
Yaşanan gelişmeler Galatasaray'ın tüm sportif başarılarının temelinde yer alan Galatasaray değerlerine zarar verecek aşamaya gelmiştir.
Yönetim Kurulumuz her şeyden önce bu değerlerin korunması ve gelecek kuşaklara aktarılması sorumluluğu altındadır.
Galatasaray'ın tarihsel süreçte oluşmuş yönetim şekli gerek kurum içi hiyerarşi bakımından gerekse görev, sorumluluk ve yetkilerin dağıtımı bakımından kuşku ve tereddüt götürmeyecek ölçüde bellidir ve nettir.
Bu sorumluluğun gereği olarak camiamızın daha fazla yıpratılmasını engellemek amacıyla Yönetim Kurullarımız oybirliği ile Sayın Terim'in sözleşmesinin feshi için kendisine bildirimde bulunulması kararı almıştır.
Bu kararın Şirketimiz, Kulübümüz ve de Sayın Terim için hayırlı olacağı umuduyla, Sayın Terim'e Kulübümüze verdiği hizmetlerinden ötürü teşekkür eder, Milli Takım'ın başında devam edeceği kariyerinde elde edeceği başarıların tüm camiamızı gururlandıracağının bilinmesini isteriz.
Galatasaray'dan Kamuoyu Aydınlatma Platformu'na (KAP) yaptığı açıklamada, "Şirketimiz Yönetim Kurulu, 24.09.2013 tarihinde yapmış olduğu toplantıda profesyonel futbol takımımızın teknik direktörlük görevini yürüten Sn.Fatih Terim'in sözleşmesinin feshedilmesine oybirliği ile karar vermiştir." denildi.