Tayfun sonrası Filipinler'de yardım konusunda sıkıntılar yaşanıyor.
Sadece Leyte bölgesinde ölü sayısının 10 bini aştığı belirtiliyor.
UNICEF Filipinler temsilcisine göre tayfundan etkilenen çocuk sayısı 1,7 milyon.
Tarihin belki de en büyük tayfunu olarak gösterilen Haiyan tayfunun cuma günü Filipinler'i vurmasının ardından ülkeye yardım konusunda sıkıntılar yaşanıyor.
Meteoroloji uzmanları, hızı zaman zaman saatte 379 km'ye çıkan tayfunun, karaya vuran tarihteki en güçlü tayfun rekorunu kırmış olabileceğini düşünüyor.
Önceki rekor 1969'da ABD'yi saatte 305 km hızla vuran Camille kasırgasına aitti.
Haiyan tayfunu nedeniyle merkez adalar Leyte ve Samar'da 15 metre yükseklikte dalgalar oluştu.
Beşinci kategoride başlayıp kategori bire inen tayfunda rüzgarın hızı saatte 140 mil civarında; şu anda Vietnam'a ulaştı.
Leyte eyaletinin Tacloban kentinde evler, okullar ve bir havaalanı yerle bir oldu.
Sadece Leyte bölgesinde en az 10 bin kişinin ölmüş olabileceği tahmin ediliyor.
Filipinler hükümetinin verdiği bilgiye göre, 36 bölgede tayfundan 4 milyon 300 bin kişi zarar gördü.
800 bin kişi evini terk etmek zorunda kaldı.
Birleşmiş Milletler Çocuklara Yardım Fonu (UNICEF) Filipinler temsilcisi Tomoo Hozumi, tayfundan etkilenen çocuk sayısının 1 milyon 700 bin olduğunu açıkladı.
UNİCEF acil ihtiyaç listesini temel ilaç, yiyecek, içilebilir su ve temizlik malzemesi olarak belirlerdiğini ve ülkeye ulaştırmayı öncelikli plan dahiline aldı.
Filipinler'e 60 tonluk acil ihtiyaç malzemesi Kopenhang limanından gemiyle yola çıkarıldı.
Birleşmiş Milletler Dünya Gıda Programı (WFP) Filipinler için başlattığı kampanyada 2 milyon dolar bağış topladı.
Ayrıca ülkeye 40 tonluk kuru gıda gönderdi.
Ülkede, yiyecek ve içme suyu sıkıntısının baş göstermesi nedeniyle afet bölgesinde, evler, dükkanlar yağmalanmaya başlandı.
Kızıl Haç'a ait bir kamyonun da yağmalandığı bildirildi.
Bunun üzerine Tacloban'da 22:00-06:00 saatleri arasında sokağa çıkma yasağı ilan edildi.