ABD'nin 8 teknoloji ve internet devi, hükümetlerin kişisel bilgi toplamasına sıkı denetim getirilmesi çağrısında bulundu.
Microsoft, Apple, Google, Twitter, Facebook, Yahoo, AOL ve LinkedIn şirketleri ABD Başkanı Barack Obama ve ABD Kongresi'ne açık bir mektup yazarak, ulusal güvenliğe ilişkin endişeleri anladıklarını ancak bu kapsamdaki yasaların kişi haklarıyla dengeli hale getirilmesini istedi. 
Haziran ayında ABD Ulusal Güvenlik Ajansı (NSA) çalışanı Edward Snowden, ABD'nin teknoloji şirketlerinin bilgi merkezlerini gizlice izlediğini gösteren belgeleri basına sızdırmış, istihbarat yetkilileri ise bunun terörle mücadele kapsamında yapıldığını savunmuştu.
Snowden'in ortaya çıkardığı durumun ardından internet devleri Amerikan bilişim şirketlerinin yurtdışında müşteri kaybedebileceği endişesini dile getirmişti. 
Piyasa değerleri 1.43 trilyon doları bulan 8 şirket birçok ülkede izleme kapsamındaki dengenin daha çok devlet yararına kurulduğunu ve kişi haklarından uzaklaşıldığına dikkat çektikleri mektupta, "Artık değişim zamanı" dedi.
Facebook CEO'su Mark Zuckerberg ve Yahoo CEO'su Marissa Meyer de  www.reformgovernmentsurveillance.com adresine yorum bırakıp kampanyaya kişisel olarak destek verdi.