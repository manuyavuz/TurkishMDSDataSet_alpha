ABD'nin Ulusal Güvenli Dairesi hakkındaki sızıntılar teknoloji dünyasının lider isimlerini harekete geçirdi.
Veri merkezleri gözetime alınan Google ve Microsoft dahil sekiz teknoloji devi, hükümet aleyhinde kamu kampanyası başlatmış durumda.
New York Times'ın haberine göre, Google ve Microsoft'un içinde bulunduğu sekiz teknoloji devi, kullanıcılar üzerindeki hükümet denetiminin sınırlanması için kamu kampanyası başlattı.
Google, Microsoft, Apple, Facebook, Twitter, AOL, LinkedIn ve Yahoo'dan oluşan şirketler topluluğu ulusal gazetelerde bir açık mektup yayımladı.
reformgovernmentsurveillance.com isimli bir web sitesi açtı.
Mektupta, Reform Government Surveillance grubu, özgürlüklerine "zarar verdiği" gerekçesiyle ABD Başkanı ve Kongresi'ni halk üzerindeki denetimlerini sınırlamaya çağırıyor.
Bu girişim, yazın Ulusal Güvenlik Dairesi'nin kullanıcılar üzerindeki yoğun denetiminin detaylarının sızmasının ardından geldi.
Bunların arasında yer alan Google, Microsoft, Yahoo ve diğer şirketlerin veri merkezlerinin gözetlendiği bilgisi teknoloji devlerini bir hayli kızdırmış olmalı.