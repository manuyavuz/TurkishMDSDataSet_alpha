Dünya teknoloji devleri, ABD Başkanı Obama ve Kongre'ye açık mektup göndererek Amerikan istihbarat yasalarında kişisel mahremiyeti koruyacak şekilde değişiklik yapılmasını istedi.
İzlemede dengenin kaçırıldığı belirtilen mektupta, internete güvenin yeniden tesisi için elektronik ortamda toptan takibe yasak getirilmesi talep edildi.
Apple, Microsoft ve Google'ın  aralarında bulunduğu 8 teknoloji devi, tüm dünyayı gözetlediği ortaya çıkan Amerikan istihbaratının izleme faaliyetlerinde reform istedi.
Başkan Barack Obama ve Kongre'ye ortak mektup gönderen şirketler, izleme faaliyetlerinde dengenin kaçırıldığını ifade etti ve hükümetin daha sıkı bir denetim getirmesi çağrısında bulundu.
Aralarında Apple, Google ve Facebook'un da bulunduğu dünyanın önde gelen sekiz tekonoloji devi, tüm dünyayı gözetlediği ortaya çıkan Amerikan istihbaratının izleme faaliyetlerinde reform talep etti.
Bu üç şirketle birlikte Microsoft, Twitter, LinkedIn, Yahoo ve AOL, ABD Başkanı Barack Obama ve Amerikan Kongresi'ne ortak bir açık mektup gönderdi.
Şirketler, eski Amerikan istihbarat destek elemanı Edward Snowden'in ifşaatlarının, izleme faaliyetlerinde dengenin kaçırıldığını gösterdiğini ifade ederek, kişisel dataların toplanması konusunda hükümetin daha sıkı bir denetim getirmesi çağrısında bulundu.
Mektupta, "Hükümetlerin vatandaşlarını koruma görevi olduğunu anlıyoruz.
Fakat bu yaz ortaya çıkan ifşaatlar, hükümetin izleme uygulamalarında dünya çapında acil reform ihtiyacına dikkat çekti.
Birçok ülkede denge, anayasamızda yüceltilen kişisel haklardan devletin lehine doğru çok fazla kaydı.
Bu, hepimizin aziz tuttuğu özgürlükleri zayıflatıyor.
Şimdi değişim zamanı." denildi.
Konuyla ilgili olarak web sitesinde bir açıklama yapan Microsoft Başkan Yardımcısı Brad Smith de, "İnsanlar güvenmediği teknolojiyi kullanmaz.
Bu güveni hükümetler riske etti ve bunu yeniden sağlamaya yardımcı olmalılar." ifadelerini kullandı.
Snowden'ın ifşa ettiği belgeler, ABD Milli Güvenlik Kurumu NSA'nın dünya genelinde telefon ve internet iletişimini dinlediğini, elektronik casusluk operasyonlarının neredeyse sınır tanımaz boyutlara ulaştığını ortaya çıkarmıştı.
Belgeler, istihbaratın sadece vatandaşları değil, Almanya Başbakanı Angela Merkel dahil dünya liderlerini de dinlediğini göstermiş, Obama yönetimi  hem içeride hem de dışarıda zor durumda kalmıştı.
Belgeler, Amerikan istihbaratının Microsoft, Yahoo, Google Facebook, YouTube ve Apple gibi internet devlerinin veri tabanlarına girdiğini ortaya çıkarmıştı.
Bu şirketler, elektronik iletişimin gizlice takip edilmesinde Amerikan istihbaratı ile işbirliği yaptıkları iddiasını ise reddetmişti.
İfşaatların ardından Amerikalı teknoloji devleri, bu izlemelerin müşterilerin güvenini sarsacağı ve başka alternatiflere yönelerek büyük maddî zarara uğrayacakları uyarısında bulunmuştu.
Başkan Obama, artan tepkilerin ardından geçen hafta NSA'nın Amerikan vatandaşlarının mahremiyetini ihlal etmemesini sağlayacak şekilde reform yapılması için teklifte bulunma niyetinde olduğunu söyledi.
Obama yönetimi, kapsamlı internet ve telefon izleme programlarıyla terör saldırılarını önlemeyi hedeflediklerini ve özel hayatı ihlal etmediklerini savunuyor.