Küba'daki 50 yıllık yasak son buluyor.
50 yıl boyunca yeni veya ikinci el otomobil almak için devlet iznine ihtiyaç duyan Kübalıların bu engeli artık ortadan kalkıyor.
1959 devrimiyle birlikte ikinci el veya yeni otomobil alım satımı için izne ihtiyaç duyan Kübalıların 50 yıllık yasağı son buldu.
Küba devlet başkanı Raul Castro'nun, araç satışını serbest bırakma kararı Küba halkı tarafından memnuniyetle karşılandı.
Küba'da, iki yıl önce kişilerin kendi aralarından otomobil alım satımı yapmasına izin verilmişti fakat yeni veya ikinci el otomobil satın alımlarında devlet izni hala gerekliydi.
Komünist Parti gazetesi Granma aracılığıyla duyurulan haberde, yeni motorlu taşıt satın alımlarındaki izin mekanizmasının kaldırıldığı açıklandı.
Gerekli yasal düzenlemelerin ardından Küba'da otomobil ithalatı ile eski ve yeni otomobil satışı serbestleşecek.