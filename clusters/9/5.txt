Küba'nın "antika" arabaları tarih oluyor.
Sokaklarındaki 1950'lerden kalma rengarenk "antika" otomobilleriyle özdeşleşen Küba'da "manzara" yakında değişecek.
Havana hükümeti, otomobil ithalatına on yıllardır uyguladığı yasağı kaldırarak, eski ve yeni otomobillerin ticaretini serbest bırakma kararı aldı.
Komünist Parti gazetesi Granma, Bakanlar Kurulu'nun çarşamba günü yeni düzenlemeyi onayladığını duyurdu.
Gerekli düzenlemeler birkaç gün içinde yapılacak.
Böylece eski model Amerikan ve Sovyet yapımı otomobiller, yerini yeni arabalara bırakacak.
1959'da, Küba'daki Sosyalist devrimden kısa bir süre sonra otomobil ticaretine yasak getirilmişti.
Otomobil ticaretiyle ilgili yasaklar 2011'de gevşetilmeye başlamış, 1959'dan önce üretilmiş olanların alınıp satılmasına sınırlı izin verilmişti.