Küba'da değişim rüzgarları esmeye devam ediyor.
Devlet Başkanı Raul Castro bu kez yeni otomobillerin serbestçe alınıp satılmasına izin verdi.
Bu karar, sokaklarında klasik otomobileri görmeye alışkın olduğumuz Küba'nın çehresini bir hayli değiştirebilir.
Küba'da Raul Castro yönetimi, 1959 devriminden bu yana bir ilke imza attı.
Castro yeni araçların satışını serbest bırakma kararı aldı.
Kübalılar artık devlet izni olmadan istedikleri aracı satın alabilecek.
Tarihi karar Küba'nın başkenti Havana sokaklarında memnuniyetle karşılandı.
Kübalılara 2 yıl önce kendi aralarında ikinci el otomobil alıp satma izni çıkmıştı.
Yeni araçlarsa sadece bürokratlar ve doktorlar gibi üst düzey devlet memurlarına satılıyordu.
Küba'nın efsanevi lideri Fidel Castro'nun koltuğunu kardeşi Raul Castro'ya devretmesiyle, adada bir dizi reforma imza atıldı.
Bunlar arasında emlak alım-satımına ve internete erişime izin verilmesi gibi tarihi adımlar da bulunuyor.