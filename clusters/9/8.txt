Küba'da 54 yıllık yasak kalktı.
Küba'da 1959 yılında getirilen otomobil ticareti yasağı kalkıyor.
Hükümet, otomobil ithalatı ile eski ve yeni otomobillerin ticaretini serbestleştirme kararı aldı.
Turistlerin büyük ilgisini çeken Küba sokaklarındaki eski otomobil görüntüleri yakında değişecek.
Haber, ülkenin resmi haber kanalından duyuruldu.
Komünist Parti gazetesi Granma, Bakanlar Kurulu'nun Çarşamba itibariyle yeni düzenlemeyi onayladığını ve 'yeni motorlu taşıt satın alımlarındaki izin mekanizmasını kaldırdığını' duyurdu.
Hükümet, onlarca yıl sonra otomobil satın almaya getirdiği kısıtlamaları kaldırıyor.
Bakanlar kurulunda alınan karar, yasal düzenleme ile hayata geçirilecek.
Düzenleme ile otomobil ithalatı ile eski ve yeni otomobillerin ticareti serbestleşecek.
Küba bundan iki yıl önce de vatandaşlarının kendi aralarında otomobil alıp satmasına izin vermiş ancak yeni ya da ikinci el otomobil satın alımlarından devlet iznini şart koşmuştu.
Otomobil satışlarını liberalleştirmek, 2008 yılında babası Fidel Castro'nun rahatsızlığından dolayı görevi bırakmasının ardından Küba Devlet Başkanı olan Raul Castro'nun gerçekleştirmek istediği 300 reformdan biri.