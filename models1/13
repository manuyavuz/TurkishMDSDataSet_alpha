AK Parti'li milletvekilleri Gülay Samancı Sevde Beyazıt Kaçar Nurcan Dalbudak ve Gönül Bekin Şahkulubey TBMM Genel Kurulu çalışmalarına başörtülü olarak katıldı.
Kadın vekiller Ak Parti vekilleri tarafından genel kurulda ayakta karşılandı.
Genel kurulda Ak Parti kulisinde heyecan hakimken muhalefet kulisi sakinliğini korudu.
MHP ve BDP'li vekiller ise türbana karşı olmadıklarını dile getirdiler.
CHP Grup Başkanvekili Muharrem İnce Meclis Başkanvekili Meral Akşener'den usul tartışması talebinde bulundu.
İnce kıyafet uygulamasının mağduru olarak belirttiği CHP Genel Başkan Yardımcısı Şafak Pavey'e de 10 dakika konuşma süresi verilmesini istedi.
Meclis Başkanvekili Akşener birleşime ara vererek grup başkanvekillerini toplantıya çağırdı.
BDP Grup Başkanvekili Pervin Buldan ise sakin ve demokratik bir şekilde geçen kurul toplantısının ardından tüm parti vekillerini göstermiş oldukları olgunluktan dolayı tebrik ettiğini ifade etti.