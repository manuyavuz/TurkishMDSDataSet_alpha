Konya'nın Ereğli İlçesi'nde henüz nüfusa kaydı yapılmayan 40 günlük Ayaz bebek 21 yaşındaki annesi Maviş Eşme tarafından ölü bulundu.
Önceki gece saat 03.30 sularında oğlunu emzirmek için uyanan anne Ayaz bebeği yattığı yerde cansız buldu.
Komşuları ile eşinin yakın akrabası olan Şevket Gezici çaresiz annenin yardımına koştu.
Camları kırık olduğu için naylonla örtülü tek odalı kerpiç evde 2 çocuğu ile birlikte yaşayan Maviş Eşme'nin çevreden topladığı odunlarla evini ısıtmaya çalıştığını ve yakın akrabalarının yardımıyla geçindiğini belirten yakınları bebeğin de zatürreeden öldüğünü iddia etti.
Ayaz bebeğin cesedini Konya Adli Tıp Kurumu'na gönderildi.
Bebeğin ölüm nedeninin zatürree olduğu tespit edildi.
Vatani görevini yapan baba Onur Ulak haberi alınca askeri birliğinden izin alarak Ereğli'ye geldi ve dini nikâhlı eşi ile resmi nikâh kıydı.