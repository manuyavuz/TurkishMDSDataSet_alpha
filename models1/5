Hakkari'nin Yüksekova ilçesinde 8 PKK'lıya ait mezarlığın tahrip edildiği iddiasıyla yapılan basın açıklamasında çıkan olaylarda 2 kişi hayatını kaybetti.
Çıkan çatışmalarda amca ­ve yeğen olduğu belirlenen 34 yaşındaki Veysel İşbilir ile 32 yaşındaki Mehmet Reşit İşbilir hayatını kaybetti.
Ölüm haberini aldıktan sonra hastaneye akın eden cenaze yakınları ve polis arasında gerginlik yaşandı.
Ölenlerin cenazeleri otopsi yapılmak üzere Van'a gönderildi.
Yapılan otopsilerin ardından cenazeler Yüksekova'ya getirildi.
BDP Genel Başkanı Selahattin Demirtaş'ın da aralarında bulunduğu uzun bir konvoyla getirilen cenazeler binlerce kişi tarafından ilçe girişinde karşılandı.
Cenazeleri karşılayan grup ile polis arasında gerginlik yaşandı.
Polis kalabalığa tazyikli su plastik mermi ve biber gazıyla müdahale etti.
İlçedeki olaylar BDP'li yöneticilerin araya girmesiyle yatıştırıldı.
Cenaze aracının yoluna devam etmesi üzerine ilçedeki olaylar sona erdi.