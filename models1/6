Türk Telekom Arena'da gerçekleştirilen yönetim kurulu toplantısının ardından Terim'in sözleşmesi oy birliğiyle feshedildi.
2014 Dünya Kupası elemeleri grubunda kalan son 4 maç için milli takım teknik direktörlüğü görevini kabul eden Terim Galatasaray yönetiminin teklif ettiği 2 yıllık sözleşmeyi reddetmişti.
Son olarak Beşiktaş derbisi öncesinde Terim'in Başkan Ünal Aysal'ın telefonlarini cevapsız bırakması ipleri tamamen kopardı.
Galatasaray cephesinden yapılan açıklama ise şöyle.
Sayın Fatih Terim'in kendisine önerilen yeni kontratı kabul etmemesi yönetimimizi yeni kararlar aldırmak durumunda bırakmıştır Camiamızın belirsizlikler ve kuşkularla daha fazla yıpratılmasına izin vermemek için Sayın Fatih Terim'in sözleşmesinin feshine oy birliğiyle karar verilmiştir.
Galatasaray'daki 3 dönemi de sona eren imparator lakaplı Fatih Terim Galatasaray'da biri UEFA kupası olmak üzere toplam 16 kupa kazanarak Türkiye futbol tarihinde bir rekorun sahibi olmuştur.