Dünyanın önde gelen 8 teknoloji devi ABD Kongresi ve Başkanı'na açık mektup yazdı.
Mektupta eski CIA ajanı Edward Snowden'ın sızdırdığı bilgilerle ortaya çıkan casusluk faaliyetlerinin halkın özgürlüğüne zarar verdiği ve sınırlanması gerektiği belirtildi.
AOL Apple Facebook Google LinkedIn Microsoft Twitter ve Yahoo şirketlerinden oluşan grup bu tür casusluk faaliyetlerinin uluslararası yasal bir düzenlemeye tabi tutulmasını istedi.
Tehlike oluşturabilecek kişilerin izlenmesi gerekliliği olsa da izlemenin bu kişilerle sınırlı olması ve hükümetlerin denetiminden geçmesi gerektiği belirtildi.
Şirketlerin başlıca endişelerinden biri de müşterilerinin güvenlerini kaybederek ticari zarara uğramaları.
Bu nedenle şirketler müşterilerine gerekli şeffaflığı sağlayabilmek adına kendilerine gelen bilgi toplama isteklerini yayınlayabilme yetkisi istediklerini de belirttiler.
Artan tepkiler neticesinde Başkan Obama'nın gerekli tedbirleri içerecek bir reform paketi için çalışma başlatma düşüncesinde olduğu öğrenildi.