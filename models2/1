Zonguldak'ta çalışma ruhsatı olmayan kömür ocağında meydana gelen metan gazı zehirlenmesi, 3 işçinin ölümüyle sonuçlandı. 
Meydana gelen faciada 53 yaşındaki Yaşar Özerdoğan, 24 yaşındaki İsmail Altun ve 54 yaşındaki Mustafa Özalpuğan hayatlarını kaybetti.
Söz konusu kömür ocağı 15 gün önce mühürlenmiş; ancak kamu malına zarar vermek suçundan cezaevinde bulunan maden sahibi İsmail K.'nın verdiği emirle, 3 gün önce izinsiz olarak yeniden faaliyete başlamıştı.
İkinci bir kaza da Türkiye Taşkömürü Kurumu'na ait maden ocağında yaşandı. 
Kömür taşıyan lokomotifin devrilmesi sonucu iki işçi yaralandı.
Yaralılardan Azmi Kara hastane yolunda hayatını kaybederken, Hakkı Gebeş Bülent Ecevit Üniversitesi Uygulama ve Araştırma Hastanesi'nde tedavi altına alındı.
