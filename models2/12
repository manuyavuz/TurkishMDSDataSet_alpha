Güney Sudan'ın başkenti Cuba'da pazar günü gerçekleşen başarısız darbe girişiminin ardından çıkan çatışmalar sürüyor.
Meydana gelen olaylarda en az 500 kişinin hayatını kaybettiği, 800 kişinin de yaralandığı bildiriliyor.
Farklı etnik gruplardan gelen Cumhurbaşkanı Salva Kiir'in destekçileri ile Temmuz ayında görevden alınan eski cumhurbaşkanı yardımcısı Riek Machar'a bağlı birlikler arasında yaşanan çatışmalar ülkenin iç savaşa doğru sürüklendiği şeklinde yorumlandı.
Güney Sudan'ın iki büyük kabilesi olan Dinka ve Nuer'i karşı karşıya getiren olaylar ile ilgili olarak Cumhurbaşkanı Salva Kiir, eski yardımcısı Riek Machar'a sadık birlikleri sorumlu tuttuğunu belirtti.  
BM Genel Sekreteri Ban Ki-moon Salva Kiir'i arayarak sorunların aşılması için taraflar arası diyalog kurulmasını isteyerek, yardıma hazır olduğunu belirtti.
Yaklaşık 16 bin kişinin çatışmalardan kaçarak başkent Cuba'daki BM yerleşkesine sığındığı belirtiliyor.