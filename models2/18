Çalışanları yakından ilgilendiren kıdem tazminatı düzenlemesi rafa kalktı.
Anadolu Ajansı Editör Masası'na konuk olan Çalışma ve Sosyal Güvenlik Bakanı Faruk Çelik, tarafların cesur adımlar atamaması nedeniyle düzenlemeyle ilgili çalışmaların başka bahara kaldığını dile getirdi.
Kamuya alınacak yeni çalışanlarla ilgili olarak da konuşan bakan Faruk Çelik, kamuyu tekrar büyütmek gibi bir düşüncelerinin bulunmadığını belirtti.
"Kamuda çalışan işçi sayısı 350 bindi, şimdi ise 170 bin civarında.
Kamuda toplam çalışan sayısı yaklaşık 3 milyon, bu yüksek bir rakam değil." İfadelerini kullandı.
Faruk Çelik, sosyal güvenlikte prim gelirlerinin 101 milyar lira öngörülürken, 105 milyar lira olarak gerçekleştiğini, 4 milyar lira fazla tahsilat bulunduğunu da sözlerine ekledi.
Bakan Çelik, 17 Aralık'ta düzenlenen operasyonla ilgili olarak ise "Operasyonun amacı başarılarımızı gölgelemek." diye konuştu.

