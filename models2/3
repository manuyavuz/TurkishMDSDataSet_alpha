Tataristan Hava Yollarına ait Boeing 737 tipi uçak, Tataristan'ın Kazan havaalanına yaptığı iki başarısız iniş denemesinin ardından, üçüncü kez iniş yapmaya çalışırken ani irtifa kaybı sonucu yere çarpılarak alev aldı.
Kazada, 44'ü yolcu ve 6'sı mürettabat olmak üzere uçakta bulunan herkes hayatını kaybetti.
Ölenlerin arasında, Tataristan Devlet Başkanı'nın oğlu İrek Minnikhanov ile Tataristan Federal Güvenlik Servisi Başkanı Aleksandr Antonov'un da olduğu açıklandı.
Kazanın ardından Rusya Devlet Başkanı Vladimir Putin kazanın sebeplerinin araştırılması adına komisyon kurulması için hükümete talimat verdi.
Kaza hakkında, Rusya hava kontrol servisi hava şartlarının olumsuz olmadığını belirtirken, Rusya Acil durum bakanlığı kazanın pilotoj hatası veya teknik nedenlerden meydana gelmiş olabileceği üzerinde duruyor.
Bu arada kazanın ardından Tataristan'da ülke genelinde yas ilan edildi.
