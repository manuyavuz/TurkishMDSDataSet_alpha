Dün gece 01.30 sularında, Mardin'in Nusaybin ilçesi İpekyolu üzerindeki Yeniyol köyü yakınlarında, sınırdaki mayınlı bölgeden kaçarak Türkiye'ye geçmeye çalışan bir gruba, askerin dur ihtarına uymayınca ateş açıldı ve 3 Suriyeli olay yerinde hayatlarını kaybetti.
Olayla ilgili Mardin Valiliği tarafından açıklama yapılarak, "Görev değişimi için Nusaybin'e intikal eden Polis Harekat Timi sınırdan kaçak giriş yapan grubu tespit ederek müdahele etmiş ve müdahele sonucu Suriye uyruklu üç vatandaş hayatını kaybetmiştir." denildi.
Açıklamada ayrıca, olayla ilgili olarak Nusaybin Cumhuriyet Başsavcılığı'nca adli soruşturma başlatıldığı belirtildi.
Ölen 3 kişinin cesetleri, ölüm nedenlerinin kesin olarak belirlenebilmesi için Malatya Adli Tıp Kurumu'na gönderilirken, bölgede güvenlik önlemleri artırıldı.
