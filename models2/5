Hakkari'nin Yüksekova ilçesinde gösteri yapmak isteyen gruba polis müdahele etti ve çıkan olaylarda 2 kişi hayatını kaybetti.
Olay, PKK'lılara ait mezarların tahrip edildiğini öne süren yaklaşık 400 kişinin yaptığı protestodan sonra meydana geldi.
Basın açıklamasının ardından, yüzleri kapalı 25-30 kişi polise havai fişek, el yapımı patlayıcı ve silahla saldırdı.
Bunun üzerine polisle göstericiler arasında çıkan çatışmada, 34 yaşındaki Veysel İşbilir ile 32 yaşındaki Mehmet Reşit İşbilir hayatlarını kaybetti.
Ölüm haberinin duyulmasının ardından ilçede tansiyon yükselirken, ölenlerin yakınları hastaneye akın etti.
Hastane çevresindeki eli silahlı polisler kalabalığın tepkisini artırırken, çıkan olaylarda polis güvenlik odası ateşe verildi.
Olayların son bulmasının ardından cenazeler otopsi için Van'a gönderildi.
Cenazelerin karşılanması sırasında, güvenlik önlemi alan polis ve cenazeler için toplanan grup arasında gerginlik meydana geldi.
