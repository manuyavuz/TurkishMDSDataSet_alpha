Filipinler'in merkezindeki 6 adada etkili olan Haiyan tayfununun bilançosu ağırlaşmaya devam ediyor.
Geçtiğimiz cuma günü Filipinler'i vuran tayfunun şu ana dek 10 bin kişinin ölümüne neden olduğu belirlenirken; tayfun evleri, okulları ve bir havaalanını yerle bir etti.
4.3 milyon insanın hayatını olumsuz etkileyen tayfun, 800 bin kişiyi ise evlerini terk etmek zorunda bıraktı. 
Hızı satte 379 km'ye kadar ulaşan ve şimdiye kadar görülmüş en etkili tayfunlar arasında 5. sırada yer alan Haiyan, Vietnam'a doğru ilerliyor.
Yiyecek ve içecek su bulamayan halk, marketleri, dükkanları ve benzin istasyonlarını yağmalıyor.
Filipinler Dışişleri Bakanlığı Sözcüsü Raul Hernandez aralarında Türkiye'nin de bulunduğu 21 ülke, UNICEF ve çok sayıda uluslarası örgütün yardım sözünde bulunduğunu açıkladı.

