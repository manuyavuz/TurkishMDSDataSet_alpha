Zonguldak'ta ruhsatsız olduğu ortaya çıkan ve bu yüzden daha önce mühürlenen kömür ocağında gerçekleşen metan gazı zehirlenmesi sonucu 3 işçi hayatını kaybetti.
TTK tahliye ekipleri tarafından yapılan çalışmalar sonucunda sabaha karşı Yaşar Özerdoğan (53), İsmail Altun (24) ve Mustafa Özalpuğan'ın (54) cansız bedenleri çıkarıldı.
İddialar arasında facianın yaşandığı kömür ocağının sahibi İ.K.'nin kamu malına zarar vermek suçundan cezaevinde olduğu, 3 gün önce kaçak kömür ocağının açılması talimatını verdiği de bulunuyor. 
Maden ocaklarından bir acı haber de TKK'ya bağlı Zonguldak Gelik İşletmesi'nden geldi. 
İşletmede yaşanan nakliyat kazası sonucu Azmi Kara ve Hakkı Gebeş yaralandı.
Azmi Kara, Zonguldak Atatürk Devlet Hastanesi'ne kaldırılırken yolda hayatını kaybetti.
Diğer madenci Gebeş ise Bülent Ecevit Üniversitesi Sağlık Uygulama ve Araştırma Merkezi'nde tedavi altına alındı.