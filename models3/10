İstanbul Cumhuriyet Başsavcılığınca yürütülen 3 ayrı soruşturmada, aralarında iş adamları, bürokrat ve memurların da bulunduğu çok sayıda kişiye yönelik yolsuzluk ve rüşvet operasyonunda gözaltı sayısı 52'ye yükseldi.
Gözaltına alınan kişiler arasında işadamı Ali Ağaoğlu ile Fatih Belediye Başkanı Mustafa Demir'in yanısıra Muammer Güler, Zafer Çağlayan ve Erdoğan Bayraktar'ın oğulları da bulunuyor.
Operasyonun "kamu ihalelerinde fesat ve rüşvet operasyonu" iddiaları üzerine gerçekleştirildiği ifade edilirken soruşturmanın başında eski Ergenekon savcısı İstanbul Cumhuriyet Başsavcıvekili Zekeriya Öz yer alıyor.
TBMM Başkanı Cemil Çiçek, gazetecilerin, İstanbul merkezli operasyonla ilgili soruları üzerine, "Ben açıklama yapmam.
Bilmediğim bir konuda ne açıklaması? Bir yargısal işlem yapılıyor. 
Siyasetçiler olarak bilmediğimiz konuda konuşmak doğru olmaz." şeklinde konuştu.
