Suriye'de bulunan kimyasal silahların ABD donanmasına ait bir gemi kullanılarak denizde imha edilebileceği açıklandı.
Merkezi Lahey'de bulunan BM Kimyasal Silahların Yasaklanması Örgütü Genel Direktörü Ahmet Üzümcü, Suriye'nin kimyasal silahlarının imhası için Amerika Birleşik Devletleri'nin destek sözü verdiğini açıkladı.
İşlem sırasında, gemiye konulacak kimyasalları suyla güvenli seviyelere indiren mobil bir imha tesisinin kullanılabileceği kaydedildi.
ABD'nin kimyasal silahların imhasına ev sahipliği yapmayı önerdiği Arnavutluk teklifi geri çevirmiş, Arnavutluk Başbakanı Edi Rama, ülkesinin Suriye'nin kimyasal silahlarının imha edilmesi için gerekli olanaklara sahip olmadığını söylemişti.
KSYÖ, imha işleminin en geç 2014 Haziran sonuna kadar tamamlanmasını hedefliyor.
KSYÖ'nün yanı sıra BM de süreci yakından takip ediyor.