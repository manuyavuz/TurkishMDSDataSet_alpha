Güney Sudan'da hafta sonundan bu yana eski Cumhurbaşkanı Riek Machar'a bağlı askerler ile mevcut ordu güçleri arasında devam eden çatışmalarda ölü sayısının 500'ü bulduğu, 800 kişinin de yaralandığı bildirildi.
BM Güvenlik Konseyi bu ülke için özel bir oturum düzenleyerek hükümetten sivilleri korumasını istedi.
BM Genel Sekreteri Ban Ki-mun da konuya ilişkin Güney Sudan Cumhurbaşkanı Salva Kiir'i arayarak çatışmalar ve sivillerin hedef alınmasından duyduğu endişeyi iletti.
Yaklaşık 13 bin kişinin BM yerleşkesine sığındığını dile getiren Ban, hükümetten olayları itidalli yönetmesini ve sivillerin korunmasını garanti etmesini istedi.
Ülkedeki başlıca iki etnik grup olan Dinka ve Nuer arasında iç savaş çıkmasının da olası olduğunu belirtti.
Eski Cumhurbaşkanı Machar, darbe girişimini başlattığı gerekçesiyle aranıyor.
Birçok ülke vatandaşlarına Güney Sudan'da seyahat etmemeleri konusunda uyardı.