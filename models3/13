AK Partili dört kadın milletvekilinin Meclis Genel Kurulu'na başörtülü olarak gelmesiyle TBMM dün tarihi bir gün yaşadı.
14 yıl önce Merve Kavakçı türbanla meclise girdiği için TBMM'den atılmıştı. 
AKP  milletvekilleri Nurcan Dalbudak, Gülay Samancı, Sevde Beyazıt Kaçar ve Gönül Şahkulubey Meclis'e türbanla girerken protesto eylemiyle karşılaşmazken CHP ve BDP Meclis'e türbanlı girilmesinin özgürlük olduğunu söylerken AKP'nin özgürlüklerde samimi olmadığını vurguladı.
Genel Kurul'da 4 kadın milletvekili, partili arkadaşları tarafından karşılandı ve teker teker kutlandılar.
CHP, eleştirilerini 'başörtüsüne değil, istismarına karşıyız' söylemiyle belirtti ve CHP Grup Başkan Vekili Muharrem İnce'nin "Başörtülüler de bizim bacımız, başörtüsüzler de bizim bacımız." sözleri AK Partililerce uzun süre alkışlanırken İnce, "Ama ben bunu siyaset için kullanmam.
Size de kullandırmayacağız" diyerek konuşmasını sonlandırdı.