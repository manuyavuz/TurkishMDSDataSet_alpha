Milli Savunma Bakanı İsmet Yılmaz, bedelli askerlik ve askerlik süresinin kısaltılmasını bekleyenlere kötü haberi verdi.
Yılmaz, "Şu anda bizim Milli Savunma Bakanlığı olarak ne askerliğin süresinin düşürülmesi ne de yeni bir bedelli çalışmamız yok" dedi.
Numan Kurtulmuş'un sosyal bir yaraya parmak bastığını belirten Yılmaz, Kurtulmuş'un bedellikle ilgili yorumlarını "Şahsi görüşü olduğunu dile getirdi." şeklinde yorumladı ve böyle bir çalışmanın Savunma Bakanlığı bünyesinde yürütülmediğini belirtti.
"Genelkurmay Başkanlığı, yeniden bir yapılanma yaparsa, 'Silahlı Kuvvetler'deki ihtiyaç mevcudumuz, kadro durumumuz şu sayıya düşmüştür, bundan fazlasına gerek yoktur' diye bir açıklama, görüş bize iletmediği sürece şu anki mevcut durum itibariyle bizim ne bedelli çalışmamız ne de farklı alanlardaki askerliğin süresini indirme gibi bir çalışmamız vardır." diyerek sözlerini noktaladı.