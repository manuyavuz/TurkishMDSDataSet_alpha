AK Parti Genel Başkan Yardımcısı Numan Kurtulmuş NTV'de bedelli askerlik ile ilgili açıklamalarda bulundu.
Kurtulmuş, Genelkurmay Başkanlığı'nın "bedelli askerlik" konusunda bir talebinin olmadığını belirterek "Hükümet bunu siyasi kararlılıkla gündeme getirecek istişareler yapıyor.
Bununla birlikte kişisel görüşüm Türkiye'de askerlik sisteminin bir revizyona ihtiyacı olduğu yönündedir." şeklinde konuştu ve bunun bir parçası olarak belki son kez bir bedellinin gündeme gelebileceğini söyledi.
Kurtulmuş, Üstün savunma kabiliyeti olan uzman bir ordunun kurulması gerektiğini belirtti, "Geri kalan bütün gençlerimiz içinse askerliğin mümkün olduğu kadar kısaltılması esastır" ifadelerini kullandı. 
Milli Savunma Bakanı İsmet Yılmaz ise bugün Ak Parti Grup Toplantısı'na geldiği sırada gazetecilerin bedelli askerlik sorularına yanıt vermedi.
