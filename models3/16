Hatay İl Jandarma Komutanlığı'na gelen ihbarı değerlendiren jandarma ekiplerinin durdurduğu ve İHH'ye ait olduğu belirtilen bir yardım tırında silah ve mühimmat bulunduğu iddia edildi.
Edinilen bilgiye göre, Hatay Kırıkhan İlçe Jandarma Alay Komutanlığı'na bir TIR'da Suriye'ye mühimmat taşındığı yönünde bir ihbar telefonu geldi.
Sevkiyatın yapılacağı aracın plakası ve dorsesinin de verildiği ihbarı bildiren jandarma, savcılığın talimatı üzerine yol kontrol noktasında TIR'ı durdurdu.
Jandarmanın elinde mahkeme kararı bulunmasına karşın arama yapmasına ise izin verilmediği, Araç içerisinde İHH il müdürü ile 2 MİT çalışanının bulunduğu, MİT çalışanlarının, aracın kendi kontrollerinde olduğu gerekçesiyle jandarmayı engellediği belirtiliyor.
İHH ise bahsi geçen bölgede bir yardım TIR'ı ve kurum yetkilisi olmadığını duyurdu.