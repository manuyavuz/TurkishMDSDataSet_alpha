CHP eski Genel Başkanı ve Antalya Milletvekili Deniz Baykal, önce CHP lideri Kılıçdaroğlu'yla ardından da Meclis Başkanı Cemil Çiçek'le görüştü.
Baykal, Çiçek ile görüşmesinin ardından yaptığı açıklamada ise "Siyasal mekanizmanın yeni bir duyarlılıkla harekete geçmesi gerektiğini, siyasal, hukuksal bir kilitlenmeNİN var olduğunu ve bir anahtar arayışını zorunlu gördüklerini" söyledi.
Sözlerine, "Yaşanan krizi aşmanın yolu, siyaseti işletmektir." şeklinde devam etti.
Başbakan'la bir görüşme programı olmadığını söyleyen Deniz Baykal, "Yarın saat 13.00'da konutta Cumhurbaşkanı Gül'le görüşeceğim.
Yararlı göreceğim her teması gerçekleştirebilirim, bununla ilgili kafamda hiçbir engel yok.
Yer alan bütün iddiaların araştırılmasına inanıyorum.
Hiçbir iddiayı yok saymadan krizi oluşturan oluşumları inceleyerek ilerlemeli.
Gerekeni yapmalıyız" dedi.
Baykal'ın Cumhurbaşkanı Abdullah Gül ile yarın saat 13.00'de yapacağı görüşme, önümüzdeki çarşamba 16.30'a ertelendi.