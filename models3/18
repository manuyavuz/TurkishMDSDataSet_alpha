Çalışma ve Sosyal Güvenlik Bakanı Faruk Çelik, kıdem tazminatı ile ilgili önemli açıklamalar yaptı ve kıdem tazminatında yapılması düşünülen değişiklik rafa kalktı.
Yaklaşık 11 milyon çalışanı ilgilendiren yeni düzenlemede bireysel hesaba dayanan bir kıdem tazminatı sistemi oluşturulması amaçlanıyordu.
DİSK Genel Başkanı Kani Beko: "Bizim verdiğimiz mücadeleyi Çalışma Bakanı iyi okudu.
Bizim bu konuyla ilgili kesin kararlı olduğumuzu, gerekirse genel grev yapmaktan da çekinmeyeceğimizi her fırsatta kendisine söylemiştik.
Biz bu dosyanın kaldırılmasından son derece mutluyuz." dedi.
Bunun yanı sıra Çelik, çalışma hayatının en önemli konularından bir tanesinin iş sağlığı ve güvenliği konusu olduğunu belirtti. 
Güvenli ve sağlıklı bir ortamda çalışma gerçekleşmiyorsa bunun çağdaş dünyanın çok gerisinde olunduğunun bir göstergesi olduğuna işaret etti.