Tataristan'ın başkenti Kazan'da inişe geçtiği sırada düşen yolcu uçağında 6'sı mürettebat toplam 50 yolcunun tamamı hayatını kaybetti.
Hayatını kaybeden yolcular arasında Tataristan Devlet Başkanı Rüstem Minnehanov'un oğlu İrek Minnehanov'un yanı sıra Tataristan Federal Güvenlik Servisi Başkanı Aleksandr Antonov'un da olduğu açıklandı.
Kazan'da Rusya Acil Durumlar Bakanlığı kaza araştırma komisyon oluştururken, havalimanına giden Tataristan İçişleri Bakanı Artyom Hohorin liderliğindeki teknik heyet incelemelere başladı.
Yapılan ilk incelemeler sonucu uçakta herhangi bir teknik hatanın olmadığı, kazaya pilotaj hatasının neden olduğu belirtildi.
Bu arada Tataristan'da kazanın ardından yas ilan edildi ve kazada hayatını kaybedenlerin yakınlarına Sogaz sigorta şirketinin 2 milyon ruble (61 bin 360 dolar) ödeme yapacağı açıklandı.
Kaza sonrasında Kazan havaalanı seferlere kapatıldı ve Pazartesi öğleden sonraya dek kapalı kalması bekleniyor.