Hakkari'nin Yüksekova ilçesinde PKK'lı mezarlarına dönük saldırıyı protesto eden kitleye polisin müdahelesi sonucu çıkan olaylarda Mehmet Reşit İşbilir ve Veysel İşbilir yaşamını yitirdi.
BDP Genel Başkanı Selahattin Demirtaş'ın da aralarında bulunduğu uzun bir konvoyla getirilen cenazeler, binlerce kişi tarafından ilçe girişinde karşılandı.
Cenazelerin karşılanması sırasında bölgede görev alan polislerle toplanan grup arasında oluşan gerginlik BDP'li yöneticilerin devreye girmesi ile yatıştırıldı. 
ANF Haber Ajansı protesto gösterisine polisin ateş açtığını bildirirken Valilik yaptığı açıklamada eylemcilerin ateş açtığını ve polisin karşılık verdiğini belirtti.
Hakkari Valiliğin olaylarla ilgili yaptığı açıklama şu yönde: "Güvenlik kuvvetleriyle çatışmaya giren ve hastaneye yaralı olarak kaldırılan Veysel İ.(34) ve Mehmet R. İ.(32) isimli şahıslar hayatını kaybetmiştir ve konuyla ilgili adli makamlarca soruşturma başlatılmıştır." denildi.

