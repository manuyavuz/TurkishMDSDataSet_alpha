Galatasaray'da Fatih Terim depremi yaşanıyor.
Galatasaray, Teknik Direktör Fatih Terim ile yollarını ayırdı ve böylelikle Galatasaray'da 3. Fatih Terim dönemi sona erdi.
Zaman zaman başkan Ünal Aysal'la sorun yaşadığı yönünde medyaya yansıyan haberler doğrultusunda Terim'in, Galatasaray'la birlikte A Milli Takım'ın da teknik direktörlüğünü üstlenmesi ve Türkiye Futbol Federasyonu'yla nasıl bir sözleşme yaptığı tartışmaları içinde gelinen noktada, yönetimin 2 yıllık yeni mukavele önerisini de reddetmesinin bu kararın verilmesinde önemli olduğu belirtildi. 
Fatih Terim'le ilgili kararı vermek üzere Galatasaray Yönetim Kurulu saat 17:00'de Türk Telekom Arena Stadı'nda biraraya geldi ve toplantıdan Fatih Terim ile yolların ayrıldığı kararı çıktı.
Terim, 3. kez göreve geldiği Galatasaray'ı son iki sezonda lig şampiyonluğuna taşırken, geçen sezon takımı Şampiyonlar liginde çeyrek finale kadar taşımıştı.
