Filipinler'i vuran Haiyan tayfunu sebebiyle yalnızca bir şehirde ölü sayısı 10 bine yükseldi.
Leyte adasındaki yetkililer, kendilerine yalnızca Tacloban kentinde 10 bin civarında kişinin öldüğüne dair haberlerin geldiğini bildirirken, ölenlerin çoğunun sellerde boğulduğu ya da yıkılan binaların altında kaldığı sanılıyor.
Ülkeyi yıkıp geçen tayfun yüzünden pek çok bölgeye temel hizmetler verilemezken, ücra kesimlerle iletişim sağlanamıyor.
Tayfunun Filipinlerde 4 milyon kişiyi etkilediği ve yüz binlerce kişini de evlerinden olduğu söyleniyor.
Filipinler'deki Kızılhaç Başkanı Richard Gordon, tayfundan kurtulanların açlıkla boğuştuğunu, bölgeye acilen gıda, çadır, içme suyu ve tıbbi malzeme gönderilmesi talebinde bulundu.
Aralarında Avustralya, Belçika, Kanada, Endonezya, İsrail, Japonya, ABD, Türkiye ve İngiltere'nin de bulunduğu 21 ülke ile UNICEF, Sınır Tanımayan Doktorlar ve Oxfam gibi çok sayıda uluslararası örgütün yardım sözü verdiğini açıkladı.