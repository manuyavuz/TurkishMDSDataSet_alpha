Aralarında Apple, Facebook, Twitter ve Google'ın da bulunduğu 8 teknoloji ve internet devi ABD başkanı Obama ve kongreye açık mektup göndererek hükümetlerin kişisel bilgi toplamasına sıkı denetim getirilmesi çağrısında bulundu.
İzlemede dengenin kaçırıldığı belirtilen mektupta, internete güvenin yeniden tesis edilebilmesi için elektronik ortamda toptan takibe yasak getirilmesi talep edildi ve gizli servislerin, internetteki iletişim verilerini kitlesel olarak izlemek yerine sadece hedefe yönelik belirli kişilere ait verileri izlemesi gerektiği kaydedildi.
Şirketler ayrıca hükümetlerin neden ve hangi sıklıkta kullanıcı verilerini talep ettiğini kamuoyuna duyurabilme hakkı da istiyor.
Kişisel hakları koruma adına başlatılan kampanyalardan biri olan www.reformgovernmentsurveillance.com adresine aralarında Facebook CEO'su Mark Zuckerberg ile Yahoo yöneticisi Marissa Mayer'in de de bulunduğu üst düzey yetkililer de yorum bırakarak destek oldu.