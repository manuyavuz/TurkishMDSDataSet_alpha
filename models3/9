Küba'da 1959 yılında Sosyalist devrimden kısa bir süre sonra getirilen otomobil ticareti yasağı kalkıyor.
Kübalılar, 50 yıl boyunca yeni veya ikinci el otomobil almak için devlet iznine ihtiyaç duyuyorlardı.
Küba Devlet Başkanı Raul Castro aldığı kararla yeni otomobillerin serbestçe alınıp satılmasına izin verdi.
Komünist Parti gazetesi Granma aracılığıyla duyurulan haberde, yeni motorlu taşıt satın alımlarındaki izin mekanizmasının kaldırıldığı açıklandı.
Eski model Amerikan arabalarının yanı sıra 70'lerde ve 80'lerde üretilmiş Sovyet yapımı Lada ve Moskviç'ler de, Küba'yı ziyaret eden turistlerin en çok ilgisini çeken görüntülerden biriydi.
Fakat yakın zamanda Küba'nın simgesi haline gelen bu klasik otomobillerin Havana sokaklarına veda etmesi bekleniyor. 